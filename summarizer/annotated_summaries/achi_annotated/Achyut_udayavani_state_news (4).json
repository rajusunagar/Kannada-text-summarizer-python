{"0":{"lineNumber":[],"text":""},"1":{"lineNumber":[],"text":""},"2":{"lineNumber":[],"text":""},"3":{"lineNumber":[],"text":""},"4":{"lineNumber":[],"text":""},"5":{"lineNumber":[],"text":""},"6":{"lineNumber":[],"text":""},"7":{"lineNumber":[],"text":""},"8":{"lineNumber":[],"text":""},"9":{"lineNumber":[],"text":""},"10":{"lineNumber":[],"text":""},"11":{"lineNumber":[],"text":""},"12":{"lineNumber":[],"text":""},"13":{"lineNumber":[],"text":""},"14":{"lineNumber":[],"text":""},"15":{"lineNumber":[],"text":""},"16":{"lineNumber":[],"text":""},"17":{"lineNumber":[],"text":""},"18":{"lineNumber":[],"text":""},"19":{"lineNumber":[],"text":""},"20":{"lineNumber":[],"text":""},"21":{"lineNumber":[],"text":""},"22":{"lineNumber":[],"text":""},"23":{"lineNumber":[],"text":""},"24":{"lineNumber":[],"text":""},"25":{"lineNumber":[],"text":""},"26":{"lineNumber":[],"text":""},"27":{"lineNumber":[],"text":""},"28":{"lineNumber":[],"text":""},"29":{"lineNumber":[],"text":""},"30":{"lineNumber":[],"text":""},"31":{"lineNumber":[],"text":""},"32":{"lineNumber":[],"text":""},"33":{"lineNumber":[],"text":""},"34":{"lineNumber":[],"text":""},"35":{"lineNumber":[],"text":""},"36":{"lineNumber":[],"text":""},"37":{"lineNumber":[],"text":""},"38":{"lineNumber":[],"text":""},"39":{"lineNumber":[],"text":""},"40":{"lineNumber":[],"text":""},"41":{"lineNumber":[],"text":""},"42":{"lineNumber":[],"text":""},"43":{"lineNumber":[],"text":""},"44":{"lineNumber":[],"text":""},"45":{"lineNumber":[],"text":""},"46":{"lineNumber":[],"text":""},"47":{"lineNumber":[],"text":""},"48":{"lineNumber":[],"text":""},"49":{"lineNumber":[],"text":""},"50":{"lineNumber":["1","2","6","21","22"],"text":"ಇದರ ಬೆನ್ನಲ್ಲೇ ಇದೀಗ ಕೊಪ್ಪಳ ಜಿಲ್ಲೆಯ ಗಂಗಾವತಿ ತಾಲೂಕಿನ ನವಲಿಯಲ್ಲಿ ಏಷ್ಯಾದ ಮೊದಲ ರೈಸ್‌ ಟೆಕ್ನಾಲಜಿ ಪಾರ್ಕ್‌ ಸ್ಥಾಪನೆಯಾಗುತ್ತಿದೆ.ತುಂಗಭದ್ರ ಅಚ್ಚುಕಟ್ಟು ಪ್ರದೇಶದ ಭತ್ತ ಬೆಳೆಗಾರರ ಆಶಾಕಿರಣವಾದ ಈ ಪಾರ್ಕ್‌ಗೆ ಮಂಗಳವಾರ ಮುಖ್ಯಮಂತ್ರಿ ಸಿದ್ದರಾಮಯ್ಯ ಶಂಕುಸ್ಥಾಪನೆ ನೆರವೇರಿಸಲಿದ್ದಾರೆ.ಅತ್ಯುತ್ತಮ ತಳಿಗಳನ್ನು ಬೆಳೆಯುವುದರಿಂದ ಇಲ್ಲಿನ ಜಾಗತಿಕ ಮನ್ನಣೆ ದೊರಕುತ್ತದೆತುಂಗಭದ್ರ ಹಾಗೂ ಕೃಷ್ಣಾ ಮೇಲ್ದಂಡೆಯೋಜನೆ ವ್ಯಾಪ್ತಿಯ ಬಳ್ಳಾರಿ, ಕೊಪ್ಪಳ, ರಾಯಚೂರು, ಬಾಗಲಕೋಟೆ,ವಿಜಾಪುರ ಜಿಲ್ಲೆಗಳ 15 ಲಕ್ಷ ಹೆಕ್ಟೇರ್‌ ಪ್ರದೇಶದಲ್ಲಿ 45 ಲಕ್ಷ ಮೆಟ್ರಿಕ್‌ ಟನ್‌ನಷ್ಟು ಭತ್ತ ಉತ್ಪಾದನೆಯಾಗುತ್ತದೆ..8ರೈಸ್‌ ಪಾರ್ಕ್‌ನಲ್ಲಿ ಏನಿರುತ್ತೆ?ಈ ರೈಸ್‌ ಪಾರ್ಕ್‌ನಲ್ಲಿ ಭತ್ತ ಸಂಸ್ಕರಣ ಘಟಕಗಳು, ಅಕ್ಕಿ ಮತ್ತು ಅಕ್ಕಿಯ ಉಪ ಉತ್ಪನ್ನಗಳಾದ ಅಕ್ಕಿ ಹಿಟ್ಟು, ಅಕ್ಕಿ ರವೆ, ಅಕ್ಕಿತೌಡು, ಎಣ್ಣೆ, ನೂಡಲ್ಸ್‌, ಅಕ್ಕಿ ಆಧಾರಿತ ಪಾನೀಯಗಳು, ಪಶು ಮತ್ತು ಕುಕ್ಕುಟ ಆಹಾರ ವಿಭಾಗ ಹಾಗೂ ಭತ್ತದ ತೌಡಿನಿಂದ ವಿದ್ಯುತ್‌ ಉತ್ಪಾದನೆ, ಇಟ್ಟಿಗೆ ತಯಾರಿಕಾ ಕಾರ್ಖಾನೆಗಳು ಇರಲಿವೆ.*ಉಪಯೋಗ ಏನು?ಬಳ್ಳಾರಿ, ಕೊಪ್ಪಳ, ರಾಯಚೂರು, ಬಾಗಲಕೋಟೆ, ವಿಜಾಪುರ ಜಿಲ್ಲೆಗಳಲ್ಲಿ ಬೆಳೆಯುವ ಸುಮಾರು 45 ಲಕ್ಷ ಮೆಟ್ರಿಕ್‌ ಟನ್‌ ಭತ್ತವನ್ನು ಹೊರರಾಜ್ಯಗಳಿಗೆ ಕಳುಹಿಸಬೇಕಿಲ್ಲ."},"51":{"lineNumber":["0","2","8","15","20"],"text":"ಬೆಂಗಳೂರು: ಸರ್ಕಾರಿ ಭೂಮಿ ಒತ್ತುವರಿ ಮಾಡಿಕೊಂಡಿರುವವರ ವಿರುದ್ಧ ಕಠಿಣ ಕ್ರಮಕ್ಕೆ ಮುಂದಾಗಿರುವ ಬೆನ್ನಲ್ಲೇ ರಾಜ್ಯ ಸರ್ಕಾರ ಒತ್ತುವರಿದಾರರಿಗೆ ಬೆಂಬಲವಾಗಿ ನಿಂತಿರುವ ಅಧಿಕಾರಿಗಳ ವಿರುದ್ಧ ಸಿಐಡಿ ತನಿಖೆಗೆ ಚಿಂತನೆ ನಡೆಸಿದೆ.ಭೂ ಒತ್ತುವರಿಯಲ್ಲಿ ಶಾಮೀಲಾಗಿರುವವರ ವಿರುದ್ಧ ಕಠಿಣ ಕ್ರಮ ಕೈಗೊಂಡು ಮುಂದೆ ಅಧಿಕಾರಿಗಳು ಇಂತಹ ಕೆಲಸಕ್ಕೆ ಕೈಹಾಕದಂತೆ ನೋಡಿಕೊಳ್ಳಲು ಮತ್ತು ಈಗಾಗಲೇ ನಡೆದಿರುವ ಭೂ ಒತ್ತುವರಿಯಲ್ಲಿ ಶಾಮೀಲಾಗಿರುವ ಅಧಿಕಾರಿಗಳು ಶಿಸ್ತು ಕ್ರಮದಿಂದ ಪಾರಾಗದಂತೆ ನೋಡಿಕೊಳ್ಳಲು ಅವರ ವಿರುದ್ಧ ಸಮಗ್ರ ತನಿಖೆ ನಡೆಸಲು ಅವರ ವಿರುದ್ಧದ ಪ್ರಕರಣಗಳನ್ನು ಸಿಐಡಿಗೆ ಒಪ್ಪಿಸಲು ಸರ್ಕಾರ ಮುಂದಾಗಿದೆ.ಅಧಿಕಾರಿಗಳ ಪಾತ್ರ ಬೆಳಕಿಗೆ:ಬೆಂಗಳೂರು ಮತ್ತು ಸುತ್ತಮುತ್ತ ನಡೆದಿರುವ ಸರ್ಕಾರಿ ಭೂಮಿ ಒತ್ತುವರಿ ಕುರಿತಂತೆ ಮಾಜಿ ಶಾಸಕ ಎಟಿ.ರಾಮಸ್ವಾಮಿ ನೇತೃತ್ವದ ವಿಧಾನ ಮಂಡಲದ ಜಂಟಿ ಸದನ ಸಮಿತಿ ನೀಡಿರುವ ವರದಿ ಮತ್ತು ರಾಜ್ಯಾದ್ಯಂತ ಆಗಿರುವ ನಿವೃತ್ತ ಐಎಎಸ್‌ ಅಧಿಕಾರಿ ವಿ.ಬಾಲಸುಬ್ರಮಣಿಯನ್‌ ನೀಡಿರುವ ವರದಿಗಳಲ್ಲಿ ಅಧಿಕಾರಿಗಳೂ ಭೂ ಒತ್ತುವರಿ ಅಕ್ರಮದಲ್ಲಿ ಶಾಮೀಲಾಗಿರುವ ಬಗ್ಗೆ ಮಾಹಿತಿ ಇದೆ..ಅಧಿಕಾರಿಗಳು ಶಾಮೀಲಾಗಿರುವ ಪ್ರಕರಣಗಳನ್ನು ಪ್ರತ್ಯೇಕಿಸಿದ ಬಳಿಕ ಇಂತಹ ಪ್ರಕರಣಗಳ ಕುರಿತು ಸಿಐಡಿ ತನಿಖೆಗೆ ಆದೇಶಿಸುವ ಬಗ್ಗೆಯೂ ಮುಖ್ಯಮಂತ್ರಿಗಳು ಮುನ್ಸೂಚನೆ ನೀಡಿದ್ದಾರೆ ಎನ್ನಲಾಗಿದೆ.ಸಿಐಡಿ ತನಿಖೆ ನಡೆಸಿದರೆ ಒತ್ತುವರಿಗೆ ಸಂಬಂಧಿಸಿದ ಕಡತಗಳು ಸಿಐಡಿ ವಶದಲ್ಲಿರುತ್ತವೆ.ಹೀಗಾಗಿ ಸರ್ಕಾರಿ ಭೂಮಿ ಒತ್ತುವರಿಯಲ್ಲಿ ಶಾಮೀಲಾದ ಅಧಿಕಾರಿಗಳ ವಿರುದ್ಧ ಶಿಸ್ತು ಕ್ರಮ ಕೈಗೊಳ್ಳುವ ಮೊದಲು ಅದಕ್ಕೆ ಬೇಕಾದ ದಾಖಲೆಗಳನ್ನು ಸಿದ್ಧಪಡಿಸುವ ಉದ್ದೇಶದಿಂದ ಮುಖ್ಯಮಂತ್ರಿಗಳು ಅಧಿಕಾರಿಗಳು ಶಾಮೀಲಾಗಿರುವ ಭೂ ಒತ್ತುವರಿ ಪ್ರಕರಣಗಳನ್ನು ಸಿಐಡಿ ತನಿಖೆಗೆ ವಹಿಸಲು ಯೋಚಿಸಿದ್ದಾರೆ ಎಂದು ಮೂಲಗಳು ತಿಳಿಸಿವೆ."},"52":{"lineNumber":["0","1","12","14","15"],"text":"﻿ಬೆಂಗಳೂರು: ಅನ್ನಭಾಗ್ಯ ಯೋಜನೆಯ ಅಕ್ಕಿ ಕಾಳಸಂತೆಯಲ್ಲಿ ಮಾರಾಟ ಮಾಡುವವರು ಹಾಗೂ ಖರೀದಿಸುವವರ ವಿರುದ್ಧ ಗೂಂಡಾ ಕಾಯ್ದೆ ಜಾರಿಗೊಳಿಸಲು ಸರ್ಕಾರ ತೀರ್ಮಾನಿಸಿದ್ದು, ಇನ್ನು ಮುಂದೆ ಅನ್ನಭಾಗ್ಯ ಯೋಜನೆಯ ಅಕ್ಕಿಯನ್ನು ಅಕ್ರಮವಾಗಿ ದಾಸ್ತಾನು ಹಾಗೂ ಸಾಗಣೆ ಮಾಡುವುದು, ಮಾರಾಟ ಮತ್ತು ಖರೀದಿ ಮಾಡುವವರ ವಿರುದ್ಧ ಗೂಂಡಾ&nbsp;ಕಾಯ್ದೆ ಅಡಿ ಪ್ರಕರಣ ದಾಖಲು ಮಾಡಲು ನಿರ್ಧರಿಸಿದೆ.ವಿಧಾನಸೌಧದಲ್ಲಿ ಸೋಮವಾರ ಇಲಾಖಾ ಮುಖ್ಯಸ್ಥರು, ಜಿಲ್ಲಾಧಿಕಾರಿಗಳು ಹಾಗೂ ಜಿಲ್ಲಾ ಪಂಚಾಯತ್‌ ಮುಖ್ಯ ಕಾರ್ಯನಿರ್ವಹಣಾಧಿಕಾರಿಗಳ ಸಭೆ ನಡೆಸಿದ ನಂತರ ಸುದ್ದಿಗೋಷ್ಠಿಯಲ್ಲಿ ಮಾತನಾಡಿದ ಮುಖ್ಯಮಂತ್ರಿ ಸಿದ್ದರಾಮಯ್ಯ, ಅನ್ನಭಾಗ್ಯ ಯೋಜನೆ ಅಕ್ಕಿ ದುರುಪಯೋಗಕ್ಕೆ ಕಾರಣವಾಗುವವರ ಮೇಲೆ ಗೂಂಡಾ ಕಾಯ್ದೆಯಡಿ ಕ್ರಮ ಕೈಗೊಳ್ಳಲಾಗುವುದು ಎಂದು ಹೇಳಿದರು.ಅಧಿಕಾರಿಗಳಿಗೆ ತಾಕೀತು:ಇದಕ್ಕೂ ಮುನ್ನ ಇಡೀ ದಿನ ಅಧಿಕಾರಿಗಳ ಜತೆ ಸಮಾಲೋಚನೆ ನಡೆಸಿದ ಮುಖ್ಯಮಂತ್ರಿ ಸಿದ್ದರಾಮಯ್ಯ, ಸರ್ಕಾರದ ಕಾರ್ಯಕ್ರಮಗಳ ಸಮರ್ಪಕ ಅನುಷ್ಠಾನದ ಜತೆಗೆ ಜನಸಾಮಾನ್ಯರ ಸಮಸ್ಯೆಗಳಿಗೆ ಸ್ಪಂದಿಸುವಂತೆ ತಾಕೀತು ಮಾಡಿದ್ದಾರೆ.ದಕ್ಷತೆ, ಪ್ರಾಮಾಣಿಕತೆ ಹಾಗೂ ಪಾರದರ್ಶಕ ಕಾರ್ಯನಿರ್ವಹಣೆಯನ್ನು ನಿಮ್ಮಿಂದ ನಿರೀಕ್ಷಿಸಿದ್ದು, ವಾರಕ್ಕೊಮ್ಮೆಯಾದರೂ ನಿಮ್ಮ ಕಾರ್ಯನಿರ್ವಹಣೆ ಬಗ್ಗೆ ಆತ್ಮಾವಲೋಕನ ಮಾಡಿಕೊಳ್ಳಿ.ಮುಂದಿನ ಮಾರ್ಚ್‌ ಅಂತ್ಯಕ್ಕೆ ಬಜೆಟ್‌ನಲ್ಲಿ ಘೋಷಿಸಿದ ಕಾರ್ಯಕ್ರಮಗಳ ಸಂಪೂರ್ಣ ಅನುಷ್ಠಾನಕ್ಕೆ ಆದ್ಯತೆ ನೀಡಿ, ಪರಿಶಿಷ್ಟ ಜಾತಿ ಮತ್ತು ಪಂಗಡದ ಅಭಿವೃದ್ಧಿಗಾಗಿ ಮೀಸಲಿಟ್ಟಿರುವ ಹಣ ಅವ್ಯವಹಾರ ಮತ್ತು ದುರುಪಯೋಗಕ್ಕೆ ಅವಕಾಶ ಇಲ್ಲದಂತೆ ವೆಚ್ಚ ಮಾಡಿ, ಬರ ಮತ್ತು ಅತಿವೃಷ್ಟಿ ಪರಿಹಾರ ಕಾಮಗಾರಿಗಳಲ್ಲಿ ದೂರುಗಳು ಬರದಂತೆ ಎಚ್ಚರವಹಿಸಿ ಎಂದು ತಿಳಿಸಿದರು.ಜಿಲ್ಲಾ ಮಟ್ಟದಲ್ಲಿಯೇ ಬಗೆ‌ಹರಿಸಬಹುದಾದ ಬಹುತೇಕ ಸಮಸ್ಯೆಗಳನ್ನು ಹೊತ್ತ ನೂರಾರು ಜನರು ದೂರದ ಊರುಗಳಿಂದ ಜನತಾದರ್ಶನ ಕಾರ್ಯಕ್ರಮದಲ್ಲಿ ಅಹವಾಲು ಸಲ್ಲಿಸುತ್ತಾರೆ ಎಂದರೆ ಅದು ಜಿಲ್ಲೆಗಳಲ್ಲಿನ ಅಧಿಕಾರಿಗಳ ವೈಫ‌ಲ್ಯವಲ್ಲವೇ ಎಂದು ಪ್ರಶ್ನಿಸಿದ ಮುಖ್ಯಮಂತ್ರಿ, ಜನರ ಕೆಲಸ ಮಾಡಲು ಬದ್ಧತೆ ಮುಖ್ಯ ಎಂದರು."},"53":{"lineNumber":["1","2","13","21","29","31"],"text":"ಈ ಜಗಳಕ್ಕೆ ಮೂಲ ಕಾರಣಕರ್ತರಾಗಿರುವವರು ದಿವಂಗತ ಯು.ಆರ್‌.ಅನಂತಮೂರ್ತಿ.ಜಗಳದ ಪಾಲುದಾರರು ಜ್ಞಾನಪೀಠ ಪುರಸ್ಕೃತ ಗಿರೀಶ ಕಾರ್ನಾಡ್‌ ಮತ್ತು ರಾಷ್ಟ್ರಪ್ರಶಸ್ತಿ ಪುರಸ್ಕೃತ ಚಿತ್ರ ನಿರ್ದೇಶಕ ಗಿರೀಶ್‌ ಕಾಸರವಳ್ಳಿ.ಅನಂತಮೂರ್ತಿ ಬದುಕಿದ್ದಾಗ ಅವರ ವಿರುದ್ಧ ಒಂದೇ ಒಂದು ಮಾತನ್ನೂ ಆಡದ ಕಾರ್ನಾಡ್‌, ಅವರು ತೀರಿಕೊಂಡು ತಿಂಗಳಾಗುವ ಮೊದಲೇ ಅವರ ಬಗ್ಗೆ ಹೀನಮಾತುಗಳನ್ನು ಆಡಿರುವುದು ಗಿರೀಶ ಕಾರ್ನಾಡರು ಸದಾ ಸುದ್ದಿಯಲ್ಲಿರುವುದಕ್ಕೆ ಬಯಸುತ್ತಾರೆ ಎಂಬುದಕ್ಕೆ ಸಾಕ್ಷಿ' ಎಂದು ಸಂದೀಪ್‌ ವರ್ಣಿಸಿದ್ದರು.ಕಾರ್ನಾಡ್‌ ಕಳಿಸಿದ ಇ-ಮೇಲ್‌:ಕಾಸರವಳ್ಳಿ ಕಳಿಸಿದ ಇ-ಮೇಲ್‌ಗೆ ಕಾರ್ನಾಡರು ತಮ್ಮ ಆಪ್ತರಿಗೆ ಇ-ಮೇಲ್‌ ಕಳುಹಿಸುವ ಮೂಲಕವೇ ತಿರುಗೇಟು ನೀಡಿದ್ದಾರೆ: \"ಮಹಾತ್ಮ ಗಾಂಧೀಜಿಯ ಪ್ರಭಾವದಿಂದ ಸಿನಿಮಾ ಒಂದನ್ನು ಮಾಡಿದ ಗಿರೀಶ ಕಾಸರವಳ್ಳಿಯವರು ನನಗೆ ಕಪಾಳಮೋಕ್ಷ ಮಾಡುವ ಇರಾದೆ ವ್ಯಕ್ತಪಡಿಸಿರುವ ಪತ್ರವೊಂದನ್ನು ಅನೇಕರಿಗೆ ಕಳುಹಿಸಿಕೊಟ್ಟದ್ದು ಕುತೂಹಲಕಾರಿಯಾಗಿದೆ.ಮಳೆ ನಿಂತ ಮೇಲೂ ಮರದ ಹನಿ ನಿಲ್ಲಲಿಲ್ಲ ಎಂಬಂತೆ ಅನಂತಮೂರ್ತಿಯವರ ಕಣ್ಮರೆಯ ನಂತರವೂ ಅವರ ಹೆಸರಿನಲ್ಲಿ ಕನ್ನಡ ಸಾಹಿತ್ಯ ಜಗತ್ತಿನಲ್ಲಿ, ಸಿನಿಮಾ ಜಗತ್ತಿನಲ್ಲಿ ಅವರ ಅಭಿಮಾನಿ ಮತ್ತು ವಿರೋಧಿಗಳ ಜಗಳ ಮುಂದುವರಿಯುತ್ತಿದೆ.ಅನಂತಮೂರ್ತಿ ಅವರ ಸಂಸ್ಕಾರ ಕಾದಂಬರಿ ಆಧಾರಿತ ಚಿತ್ರದಲ್ಲಿ ಗಿರೀಶ ಕಾರ್ನಾಡರು ಪ್ರಾಣೇಶಾಚಾರ್ಯರ ಪಾತ್ರ ಮಾಡಿದ್ದರು.ಒಂದೇ ಸಾಹಿತ್ಯ ಜಗತ್ತಿಗೆ ಸೇರಿದವರಂತಿದ್ದ ಇಬ್ಬರು ಜ್ಞಾನಪೀಠಸ್ಥರ ಜಗಳ, ಅದರ ಮುಂದುವರಿಕೆಯಂತೆ ಕಾಣುವ ಇಬ್ಬರು ಸಿನಿಮಾ ನಿರ್ದೇಶಕರ ಜಟಾಪಟಿಯನ್ನು ಸಾಹಿತ್ಯಾಸಕ್ತರು ಈಗ ನೋಡಬೇಕಾಗಿ ಬಂದಿದೆ."},"54":{"lineNumber":["0","1","8","14","25","26"],"text":"ಬೆಂಗಳೂರು: ನಗರದ ಸಂಪಿಗೆ ರಸ್ತೆಯಿಂದ ಮೆಜೆಸ್ಟಿಕ್‌ ಮಾರ್ಗದ ಭೂಗರ್ಭದಲ್ಲಿ ಸಿಲುಕಿರುವ \"ಟನೆಲ್‌ ಬೋರಿಂಗ್‌ ಮಷಿನ್‌' (ಟಿಬಿಎಂ) ಮೇಲೆತ್ತಲು ಅನುಮತಿ ಕೋರಿ ಬೆಂಗಳೂರು ಮೆಟ್ರೋ ರೈಲು ನಿಗಮ (ಬಿಎಂಆರ್‌ಸಿ)ವು ರೈಲ್ವೆ ಇಲಾಖೆಗೆ ಪತ್ರ ಬರೆದಿದೆ.\"ಕಳೆದ ಸುಮಾರು ನಾಲ್ಕು ತಿಂಗಳಿಂದ ಬೃಹದಾಕಾರದ ಈ ಯಂತ್ರ ಸುರಂಗದಲ್ಲಿ ಕೆಟ್ಟುನಿಂತಿದೆ.ಆದಾಗ್ಯೂ ಸುರಕ್ಷತೆಯನ್ನು ಗಮನದಲ್ಲಿಟ್ಟುಕೊಂಡು ಉದ್ದೇಶಿತ ಕೆಲಸವನ್ನು ಕೈಗೆತ್ತಿಕೊಳ್ಳಲು ಸೂಚಿಸಲಾಗಿದೆ ಎಂದು ನೈರುತ್ಯ ರೈಲ್ವೆ ಇಲಾಖೆಯ ಹಿರಿಯ ವಿಭಾಗೀಯ ಇಂಜಿನಿಯರ್‌ (ಸಂಯೋಜಕ) ಲಕ್ಷ್ಮಣಸಿಂಗ್‌ ಹೇಳಿದ್ದಾರೆ.ಈ ಸಂಬಂಧ ನೆದರ್‌ಲ್ಯಾಂಡ್‌ನಿಂದ ಹಂತ ಹಂತವಾಗಿ 35 ಜನ ತಜ್ಞರ ತಂಡ ಆಗಮಿಸುತ್ತಿದೆ ಎಂದು ಮೆಟ್ರೋ ಕಾಮಗಾರಿ ಗುತ್ತಿಗೆ ಪಡೆದ ಕಂಪೆನಿಯ ಅಧಿಕಾರಿಯೊಬ್ಬರು \"ಉದಯವಾಣಿ'ಗೆ ತಿಳಿಸಿದ್ದಾರೆ.ಎರಡೂ ಕಡೆಯಿಂದ ಕಾರ್ಯಾಚರಣೆಭೂಮಿ ಬಗೆದು ಕೆಟ್ಟುನಿಂತ ಟಿಬಿಎಂ ಹೊರತೆಗೆಯುವುದು ಅಲ್ಲದೆ, ಉದ್ದೇಶಿತ ಮಾರ್ಗದ ವಿರುದ್ಧ ದಿಕ್ಕಿನಿಂದ ಮತ್ತೂಂದು ಟಿಬಿಎಂನಿಂದ ಸುರಂಗ ಕೊರೆಯುವ ಕಾರ್ಯವನ್ನು ಶೀಘ್ರದಲ್ಲೇ ಕೈಗೆತ್ತಿಕೊಳ್ಳಲು ತಜ್ಞರು ಉದ್ದೇಶಿಸಿದ್ದಾರೆ.ಅಂದರೆ, ಕೆಟ್ಟುನಿಂತ ಟಿಬಿಎಂ ಮಾರ್ಗದ ಮತ್ತೂಂದು ದಿಕ್ಕಿನಿಂದ (ಮೆಜೆಸ್ಟಿಕ್‌ನಿಂದ ಸಂಪಿಗೆ ರಸ್ತೆ ಕಡೆಗೆ) ವಾರದಲ್ಲಿ ಹತ್ತು ದಿನಗಳಲ್ಲಿ ರಾಬಿನ್ಸ್‌ ಎಂಬ ಕಂಪೆನಿಗೆ ಸೇರಿದ ಟಿಬಿಎಂ ಕಾರ್ಯಾಚರಣೆ ಆರಂಭಿಸಲಿದೆ."},"55":{"lineNumber":["0","1","6","18","19","25"],"text":"ಬೆಂಗಳೂರು: \"ಆರೋಗ್ಯವೇ ಮಹಾಭಾಗ್ಯ' ಎಂಬುದನ್ನು ಮನಗಂಡಿರುವ ಮಾಜಿ ಮುಖ್ಯಮಂತ್ರಿ ಹಾಗೂ ಜೆಡಿಎಸ್‌ ನಾಯಕ ಎಚ್‌.ಡಿ.ಕುಮಾರಸ್ವಾಮಿ ಇದೀಗ ಶಿಸ್ತುಬದ್ಧ ಜೀವನಶೈಲಿಗೆ ಅಂಟಿಕೊಂಡಿದ್ದಾರೆ.ದಿನದ ನಾಲ್ಕು ಗಂಟೆಗಳ ಕಾಲ ಬೆಳಗ್ಗೆ-ಸಂಜೆ ವ್ಯಾಯಾಮ ಮತ್ತು ಯೋಗಕ್ಕೆ ಶರಣಾಗಿರುವ ಕುಮಾರಸ್ವಾಮಿ ಅವರಿಗೆ ವ್ಯಾಯಾಮಕ್ಕೆ ಪುತ್ರ ನಿಖೀಲ್‌ಗೌಡ ಮಾರ್ಗದರ್ಶಕನಾದರೆ ಪತ್ನಿ ಅನಿತಾ ಅವರೇ ಯೋಗ ಗುರು.ಸೂಪರ್‌ಸ್ಟಾರ್‌ ರಜನೀಕಾಂತ್‌, ರೆಬಲ್‌ಸ್ಟಾರ್‌ ಅಂಬರೀಷ್‌ ಚಿಕಿತ್ಸೆ ಪಡೆದಿದ್ದ ಸಿಂಗಪುರದ ಮೌಂಟ್‌ ಎಲಿಜಬೆತ್‌ ಆಸ್ಪತ್ರೆಯಲ್ಲಿ ಸೆಪ್ಟೆಂಬರ್‌ ತಿಂಗಳಿನಲ್ಲಿ ಮೂರು ದಿನಗಳ ಕಾಲ ಕುಮಾರಸ್ವಾಮಿ ಮಾಸ್ಟರ್‌ ಚೆಕ್‌ ಅಪ್‌ ಮಾಡಿಸಿಕೊಂಡು ಬಂದಿದ್ದರು.ತೂಕ ಇಳಿಸಲು ನಗರ ಹೊರವಲಯದ ಜಿಂದಾಲ್‌ ನಿಸರ್ಗ ಚಿಕಿತ್ಸಾ ಕೇಂದ್ರ ಅಥವಾ ಧರ್ಮಸ್ಥಳ ಬಳಿಯ ಉಜಿರೆಯಲ್ಲಿನ ಪ್ರಕೃತಿ ಚಿಕಿತ್ಸಾ ಕೇಂದ್ರದಲ್ಲಿ ಹತ್ತು ದಿನಗಳ ಕಾಲ ಇರಲು ಈ ಹಿಂದೆ ನಿರ್ಧರಿಸಲಾಗಿತ್ತಾದರೂ ಇದೀಗ ವೈದ್ಯರ ಸಲಹೆ ಮೇರೆಗೆ ಮನೆಯಲ್ಲೇ ವ್ಯಾಯಾಮ ಮತ್ತು ಯೋಗದ ಮೂಲಕ ತೂಕ ಇಳಿಸುವ ಕಸರತ್ತಿನಲ್ಲಿ ತೊಡಗಿದ್ದಾರೆ.ಸಮ್ಮಿಶ್ರ ಸರ್ಕಾರದಲ್ಲಿ ಮುಖ್ಯಮಂತ್ರಿಯಾಗಿದ್ದ ಸಂದರ್ಭದಲ್ಲಿ ಜನಪ್ರಿಯತೆ ಪಡೆದಿದ್ದ ಗ್ರಾಮ ವಾಸ್ತವ್ಯ ಕಾರ್ಯಕ್ರಮವನ್ನು ಇದೀಗ ಪ್ರತಿಪಕ್ಷ ನಾಯಕನಾಗಿ ಮುಂದುವರಿಸಲು ತೀರ್ಮಾನಿಸಿರುವ ಕುಮಾರಸ್ವಾಮಿ, ಆರೋಗ್ಯದ ಬಗ್ಗೆ ಹೆಚ್ಚಿನ ಕಾಳಜಿ ವಹಿಸಿದ್ದಾರೆ.ಚಿಕಿತ್ಸೆ ಅಥವಾ ಬೇರೆ ಕ್ರಮಗಳಿಗೆ ಮುಂದಾಗುವ ಬದಲು ವ್ಯಾಯಾಮ ಮತ್ತು ಯೋಗದಿಂದಲೇ ತೂಕ ಇಳಿಸುತ್ತಿದ್ದೇನೆ-ಎಚ್‌.ಡಿ.ಕುಮಾರಸ್ವಾಮಿ, ಮಾಜಿ ಮುಖ್ಯಮಂತ್ರಿ."},"56":{"lineNumber":["0","6","23","24","36","38"],"text":"ಮೈಸೂರು: ರಾಜ್ಯದ ಕೆಲವೆಡೆ ಮರಳಿನ ಕೃತಕ ಅಭಾವ ಸೃಷ್ಟಿಸಿ ಹಣ ಮಾಡುವ ದಂಧೆ ನಡೆಯುತ್ತಿದ್ದು, ಕಟ್ಟಡ ನಿರ್ಮಾಣ ಕಾಮಗಾರಿಗೆ ತೀವ್ರ ಹಿನ್ನಡೆ ಉಂಟಾಗಿದೆ.ಅಧಿಕಾರಿಗಳ ಜಾಣ ಕುರುಡು:ಅಕ್ರಮ ಮರಳು ಗಣಿಗಾರಿಕೆಯಿಂದಾಗಿ ನದಿಗಳ ಒಡಲು ಬರಿದಾಗುತ್ತಿದ್ದರೂ ಗಣಿ ಮತ್ತು ಭೂ ವಿಜ್ಞಾನ ಇಲಾಖೆಯ ಅಧಿಕಾರಿಗಳು ಜಾಣ ಕುರುಡು ಪ್ರದರ್ಶಿಸುತ್ತಿದ್ದಾರೆ.ಇನ್ನುಳಿದ 9 ಸಾವಿರ ಲೋಡ್‌ ಮರಳು ಅಕ್ರಮವಾಗಿ ಹೋಗುತ್ತಿದೆ ಎನ್ನುತ್ತಾರೆ ರಾಜ್ಯ ಲಾರಿ ಮಾಲೀಕರು ಮತ್ತು ಏಜೆಂಟರ ಸಂಘಗಳ ಒಕ್ಕೂಟದ ಅಧ್ಯಕ್ಷ ಜಿ.ಆರ್‌.ಷಣ್ಮುಗಪ್ಪ.ಇಷ್ಟೆಲ್ಲ, ಅಡೆತಡೆಗಳ ನಡುವೆಯೂ ರಾಜಧಾನಿಗೆ ಮೂರು ದಿನಕ್ಕಾಗುವಷ್ಟು ಮರಳು ಒಂದೇ ದಿನದಲ್ಲಿ ತಲುಪುತ್ತಿದೆ ಎನ್ನುತ್ತಾರೆ ಕರ್ನಾಟಕ ಲಾರಿ ಮಾಲೀಕರ ಸಂಘಗಳ ಒಕ್ಕೂಟದ ಅಧ್ಯಕ್ಷ ಚೆನ್ನಾರೆಡ್ಡಿ.ಆದರೆ, ರಾಜ್ಯದಲ್ಲಿ 2010ಕ್ಕೂ ಹಿಂದೆಯೇ ಯಾಂತ್ರಿಕ ಗಣಿಗಾರಿಕೆ ನಡೆಸಿ ನದಿಗಳ ಒಡಲು ಬರಿದು ಮಾಡಿದ ನಂತರ ತಮಿಳುನಾಡು ಮಾದರಿ ಮಾಡಲು ಹೊರಟರೆ ಮರಳು ಎಲ್ಲಿಂದ ಸಿಗಬೇಕು ಎಂದು ಪ್ರಶ್ನಿಸುತ್ತಾರೆ ಮರಳು ಸಾಗಣೆದಾರರು.ಹೀಗಾಗಿ, ಮರಳು ಸಾಗಣೆಯನ್ನು ಸಕ್ರಮಗೊಳಿಸುವಂತೆ ಒತ್ತಾಯಿಸಲು ಶುಕ್ರವಾರ ಮುಖ್ಯಮಂತ್ರಿ ಸಿದ್ದರಾಮಯ್ಯ ಅವರನ್ನು ಭೇಟಿ ಮಾಡಲಿದ್ದೇವೆ- ಜಿ.ಆರ್‌.ಷಣ್ಮುಗಪ್ಪ, ಅಧ್ಯಕ್ಷರು, ಕರ್ನಾಟಕ ರಾಜ್ಯ ಲಾರಿ ಮಾಲೀಕರು ಮತ್ತು ಏಜೆಂಟರ ಸಂಘಗಳ ಒಕ್ಕೂಟ.."},"57":{"lineNumber":["0","2","4","6","18"],"text":"ಬೆಂಗಳೂರು: ಗಜಪ್ರಸವದಂತಾಗಿದ್ದ ಜೆಡಿಎಸ್‌ ಕೋರ್‌ ಕಮಿಟಿ ಕೊನೆಗೂ ರಚನೆಯಾಗಿದ್ದು, ಪಕ್ಷದ ರಾಷ್ಟ್ರೀಯ ಅಧ್ಯಕ್ಷ ಹಾಗೂ ಮಾಜಿ ಪ್ರಧಾನಿ ಎಚ್‌.ಡಿ.ದೇವೇಗೌಡರ ಕುಟುಂಬದ ವಿರುದ್ಧ ಬಹಿರಂಗವಾಗಿ ಮಾತನಾಡಿದ್ದ ಮಾಜಿ ಸಚಿವರಾದ ಚಲುವರಾಯಸ್ವಾಮಿ, ಜಮೀರ್‌ ಅಹಮದ್‌, ಇಕ್ಬಾಲ್‌ ಅನ್ಸಾರಿ ಹಾಗೂ ಅಬ್ದುಲ್‌ ಅಜೀಂ ಅವರಿಗೆ ಸ್ಥಾನ ಸಿಕ್ಕಿಲ್ಲ.ಪುಟ್ಟರಾಜು, ವೆಂಕಟರಾವ್‌ ನಾಡಗೌಡ, ವೆಂಕಟಶಿವಾರೆಡ್ಡಿ, ಬಿಬಿಎಂಪಿ ಮಾಜಿ ಆಯುಕ್ತ ಡಾಸುಬ್ರಹ್ಮಣ್ಯ, ಶಾಸಕರಾದ ಮಧು ಬಂಗಾರಪ್ಪ, ಚಿಕ್ಕಮಾದು, ವಿಧಾನಪರಿಷತ್‌ ಸದಸ್ಯ ಅಪ್ಸರ್‌ ಆಗಾ, ಮುಖಂಡ ಸಿರಿವಂತ ಪಾಟೀಲ್‌ ಕೋರ್‌ ಕಮಿಟಿಯಲ್ಲಿ ಸ್ಥಾನ ಪಡೆದಿದ್ದಾರೆ..ಜೆಡಿಎಲ್‌ಪಿ ಸಭೆಯಲ್ಲಿ ಕೋರ್‌ ಕಮಿಟಿ ರಚನೆ ಪ್ರಸ್ತಾಪ ಮಾಡಿದ ಜಿ.ಟಿ.ದೇವೇಗೌಡ ಹಾಗೂ ದೇವೇಗೌಡರ \"ಮಾನಸಪುತ್ರ' ವೈ.ಎಸ್‌.ವಿ.ದತ್ತ, ಹಿರಿಯ ನಾಯಕರಾದ ಎಂ.ಸಿ.ನಾಣಯ್ಯ, ಕೆ.ಶ್ರೀನಿವಾಸಗೌಡ, ಸತ್ಯನಾರಾಯಣ ಅವರಿಗೆ ಕೋರ್‌ ಕಮಿಟಿಯಲ್ಲಿ ಅವಕಾಶ ನೀಡಿಲ್ಲ.ಒಟ್ಟಾರೆ, ಪಕ್ಷದ ನಾಯಕ ಹಾಗೂ ಮಾಜಿ ಮುಖ್ಯಮಂತ್ರಿ ಕುಮಾರಸ್ವಾಮಿ ಅವರು ರಕ್ಷಣಾತ್ಮಕ ನಡೆ ಅನುಸರಿಸಿದ್ದು, ತಮ್ಮ ಮಾತು ಮೀರದವರನ್ನು ಪ್ರಮುಖ ನಿರ್ಣಯ ಕೈಗೊಳ್ಳುವ ಅಧಿಕಾರ ಇರುವ ಕೋರ್‌ ಕಮಿಟಿಗೆ ನೇಮಿಸಿ ನಾಯಕತ್ವ ಹಾದಿ ಸುಗಮಗೊಳಿಸಿಕೊಂಡಿದ್ದಾರೆ.ಹೀಗಾಗಿ ಕೋರ್‌ ಕಮಿಟಿ ಕೇವಲ ಹೆಸರಿಗೆ ಮಾತ್ರ ಅಸ್ತಿತ್ವದಲ್ಲಿದ್ದು, ಪಕ್ಷಕ್ಕೆ ಸಂಬಂಧಿಸಿದ ಪ್ರಮುಖ ತೀರ್ಮಾನಗಳು ಎಂದಿನಂತೆ ದೇವೇಗೌಡರ ಕುಟುಂಬದಿಂದಲೇ ಹೊರಬೀಳುತ್ತವೆ ಎಂಬ ಅನುಮಾನ ಪಕ್ಷದ ಪಾಳೆಯದಿಂದ ಹೊರಬಿದ್ದಿದೆ."},"58":{"lineNumber":["0","2","3","9","11"],"text":"ಬೆಂಗಳೂರು: ವಿದೇಶಗಳಲ್ಲಿ ವಾಸಿಸುತ್ತಿರುವ ಕನ್ನಡಿಗರು ಕರ್ನಾಟಕದಲ್ಲಿ ಬಂಡವಾಳ ಹೂಡಿಕೆ ಮಾಡುವ ಮೂಲಕ ತಮ್ಮ ತಾಯಿ ನಾಡಿನ ಅಭಿವೃದ್ಧಿಗೆ ಕೈ ಜೋಡಿಸುವುದಕ್ಕೆ ಅವಕಾಶ ಮಾಡಿಕೊಡಲು ರಾಜ್ಯ ಸರ್ಕಾರ ಮುಂದಾಗಿದೆ.ಅನಿವಾಸಿ ಭಾರತೀಯರ ವೇದಿಕೆ-ಕರ್ನಾಟಕ ಇದರ ಸಹಯೋಗದಲ್ಲಿ ಕೈಗಾರಿಕಾ ಇಲಾಖೆಯ ಕರ್ನಾಟಕ ಉದ್ಯೋಗ ಮಿತ್ರದಲ್ಲಿ ಸ್ಥಾಪನೆಯಾಗುವ ಉತ್ತೇಜನ ಘಟಕ, ಅನಿವಾಸಿ ಕನ್ನಡಿಗರು ಮತ್ತು ಕೈಗಾರಿಕಾ ಇಲಾಖೆ ನಡುವೆ ಮಧ್ಯಸ್ಥಿಕೆದಾರನ ಪಾತ್ರ ವಹಿಸಲಿದೆ.ಬಂಡವಾಳ ಹೂಡಿಕೆಗೆ ಅವಕಾಶವಿರುವ ವಲಯಗಳ ಸಮಗ್ರ ಮಾಹಿತಿಯ ಜೊತೆಗೆ ಅನಿವಾಸಿ ಕನ್ನಡಿಗರ ಕೈಗಾರಿಕಾ ಪ್ರಸ್ತಾವನೆ, ಜಮೀನು ಮಂಜೂರು ಇತ್ಯಾದಿ ವಿಷಯಗಳಿಗೆ ಈ ಘಟಕದಲ್ಲಿ ಏಕಗವಾಕ್ಷಿ ಪದ್ಧತಿ ಮಾದರಿಯಲ್ಲಿ ಅನುಮೋದನೆ ನೀಡಲಾಗುತ್ತದೆ.ರಾಜ್ಯಕ್ಕೆ ಹೆಚ್ಚು ಬಂಡವಾಳ ಹರಿದು ಬರುವಂತೆ ಮಾಡಲು ಹೊಸ ಕೈಗಾರಿಕಾ ನೀತಿಯಲ್ಲಿ ಅನಿವಾಸಿ ಭಾರತೀಯರಿಗೆ (ಎನ್‌ಆರ್‌ಐ) ಎಲ್ಲಾ ಸೌಲಭ್ಯಗಳ ಜೊತೆಗೆ ಶೇ.100ರಷ್ಟು ಈಕ್ವಿಟಿಯೊಂದಿಗೆ ಬಂಡವಾಳ ಹೂಡಿಕೆ ಮಾಡುವ, ಯಾವುದೇ ಮಿತಿ ಇಲ್ಲದಂತೆ ಸಣ್ಣ ಮತ್ತು ಅತಿ ಸಣ್ಣ ಕೈಗಾರಿಕಾ ಘಟಕಗಳಲ್ಲಿ ಎನ್‌ಆರ್‌ಐಗಳು ಈಕ್ವಿಟಿ ಪ್ರಮಾಣ ಹೆಚ್ಚಿಸಿಕೊಳ್ಳುವ ಹಾಗೂ ಅನಿವಾಸಿ ಭಾರತೀಯ ಮತ್ತು ವಿದೇಶಿ ಕಾರ್ಪೊರೆಟ್‌ ಸಂಸ್ಥೆಗಳಲ್ಲಿ ಪ್ರಧಾನ ಮಾಲಿಕತ್ವ ಹೊಂದಿರುವ ಎನ್‌ಆರ್‌ಐಗಳಿಗೆ ಆದ್ಯತಾ ಕೈಗಾರಿಕಾ ವಲಯಗಳಲ್ಲಿ ಶೇ.100ರಷ್ಟು ವಿದೇಶಿ ಈಕ್ವಿಟಿಯನ್ನು ಹೊಂದುವ ಅವಕಾಶ ಮಾಡಿಕೊಡಲಾಗಿದೆ.ಅಲ್ಲದೇ ಅನಿವಾಸಿ ಕನ್ನಡಿಗರು ಪ್ರಸ್ತುತ ವಿದೇಶಿ ನೇರ ಬಂಡವಾಳ ಹೂಡಿಕೆ ನೀತಿಯನ್ನು ಅಳವಡಿಸಿಕೊಂಡು ಕರ್ನಾಟಕದ ಯೋಜನೆಗಳಲ್ಲಿ ಬಂಡವಾಳ ಹೂಡಿಕೆ ಮಾಡುವುದನ್ನು ಪ್ರೋತ್ಸಾಹಿಸಲು ಹೊಸ ಕೈಗಾರಿಕಾ ನೀತಿಯಲ್ಲಿ ಅವಕಾಶ ಕಲ್ಪಿಸಲಾಗಿದೆ."},"59":{"lineNumber":["0","1","10","16","18"],"text":"ಬೆಂಗಳೂರು: ಆಡಳಿತ ಯಂತ್ರ ಚುರುಕುಗೊಳಿಸುವ ನಿಟ್ಟಿನಲ್ಲಿ ಸಚಿವಾಲಯದಲ್ಲಿ ಕಡತ ವಿಲೇವಾರಿ ಆಂದೋಲನ ನಡೆಸುತ್ತಿರುವ ಸರ್ಕಾರ, ಇದೀಗ ಜಿಲ್ಲಾ ಹಾಗೂ ತಾಲೂಕು ಮಟ್ಟದಲ್ಲೂ ಒಂದು ತಿಂಗಳ ಕಾಲ ಕಡತ ವಿಲೇವಾರಿ ಅಭಿಯಾನ ಕೈಗೊಳ್ಳಲು ತೀರ್ಮಾನಿಸಿದೆ.ವಿಧಾನಸೌಧದಲ್ಲಿ ಶನಿವಾರ ಸುದ್ದಿಗಾರರ ಜತೆ ಮಾತನಾಡಿದ ಕಾನೂನು ಮತ್ತು ಸಂಸದೀಯ ವ್ಯವಹಾರಗಳ ಸಚಿವ ಟಿಬಿ.ಜಯಚಂದ್ರ, ನವೆಂಬರ್‌ 1ರಿಂದ 30ರವರೆಗೆ ತಾಲೂಕು ಮತ್ತು ಜಿಲ್ಲಾ ಮಟ್ಟದ ಸರ್ಕಾರಿ ಕಚೇರಿಗಳಲ್ಲಿ ಕಡತ ವಿಲೇವಾರಿ ಆಂದೋಲನ ನಡೆಸುವಂತೆ ಸುತ್ತೋಲೆ ಹೊರಡಿಸಲಾಗಿದೆ ಎಂದು ಹೇಳಿದರು..ವಿಶೇಷ ನ್ಯಾಯಾಲಯ ಸ್ಥಾಪನೆಗೆ ಕ್ರಮ:ಸರ್ಕಾರಿ ಭೂಮಿ ಒತ್ತುವರಿ ಮಾಡಿಕೊಂಡವರ ವಿರುದ್ಧ ಕ್ರಮ ಕೈಗೊಳ್ಳುವ ವಿಷಯಕ್ಕೆ ಸಂಬಂಧಿಸಿದಂತೆ ಕರ್ನಾಟಕ ಭೂ ಒತ್ತುವರಿ ನಿಷೇಧ ಕಾಯ್ದೆಗೆ ರಾಷ್ಟ್ರಪತಿಗಳು ಅಂಗೀಕಾರ ನೀಡಿರುವ ಹಿನ್ನೆಲೆಯಲ್ಲಿ ಐದು ವಿಶೇಷ ನ್ಯಾಯಾಲಯ ಸ್ಥಾಪಿಸಬಹುದಾದರೂ ಮೊದಲ ಹಂತದಲ್ಲಿ ಒಂದು ನ್ಯಾಯಾಲಯ ಸ್ಥಾಪಿಸಲು ತೀರ್ಮಾನಿಸಲಾಗಿದೆ.ಹಿಂದಿನ ಸರ್ಕಾರ ಕಾರಣ:ಶಿವಮೊಗ್ಗ ಮತ್ತು ಹಾಸನ ಪಶುವೈದ್ಯಕೀಯ ಕಾಲೇಜುಗಳಲ್ಲಿ ಕಳೆದ ನಾಲ್ಕು ವರ್ಷದಿಂದ ಕೋರ್ಸ್‌ ಪ್ರಾರಂಭವಾಗದಿರುವುದಕ್ಕೆ ಹಿಂದಿನ ಸರ್ಕಾರ ಕಾರಣ.ಜತೆಗೆ ಎರಡೂ ಕಾಲೇಜುಗಳಲ್ಲಿ ಮೂಲಭೂತ ಸೌಕರ್ಯ ಕಲ್ಪಿಸುವುದು ಮತ್ತು ಅಗತ್ಯ ಸಿಬ್ಬಂದಿ ನೇಮಕಕ್ಕೂ ಕ್ರಮ ಕೈಗೊಳ್ಳಲಾಗಿದೆ ಎಂದು ಹೇಳಿದ ಅವರು, ರಾಜಕೀಯ ಕಾರಣಗಳಿಗಾಗಿ ಪ್ರತಿಪಕ್ಷಗಳು ಸರ್ಕಾರದ ಮೇಲೆ ಆರೋಪ ಮಾಡಿ ಪೋಷಕರು ಮತ್ತು ವಿದ್ಯಾರ್ಥಿಗಳ ದಾರಿ ತಪ್ಪಿಸುತ್ತಿವೆ ಎಂದು ಆಕ್ರೋಶ ವ್ಯಕ್ತಪಡಿಸಿದರುಹಾಸನ, ಶಿವಮೊಗ್ಗ ಹಾಗೂ ಬೀದರ್‌ ಪಶು ವೈದ್ಯ ಕಾಲೇಜುಗಳಲ್ಲಿ 2014-15ನೇ ಸಾಲಿಗೆ ವಿದ್ಯಾರ್ಥಿಗಳನ್ನು ಪ್ರವೇಶ ಮಾಡಿಕೊಳ್ಳಲು ಅಖೀಲ ಭಾರತ ಪಶುವೈದ್ಯಕೀಯ ಪರಿಷತ್‌ ಅನುಮೋದನೆ ನೀಡಿದೆ ಎಂದು ಹೇಳಿದರು.."},"60":{"lineNumber":["0","8","9","13","16","17"],"text":"ಬೆಂಗಳೂರು: ಆಡಳಿತಕ್ಕೆ ಅನುಕೂಲವಾಗುವ ನಿಟ್ಟಿನಲ್ಲಿ ಮತ್ತು ಜನಸಂಖ್ಯೆ ಆಧಾರದ ಮೇಲೆ ರಾಜ್ಯದಲ್ಲಿ ಹೊಸದಾಗಿ 439 ಗ್ರಾಮ ಪಂಚಾಯ್ತಿಗಳನ್ನು ರಚಿಸುವಂತೆ ಗ್ರಾಮ ಪಂಚಾಯ್ತಿ ಪುನರ್‌ವಿಂಗಡಣಾ ಸಮಿತಿ ರಾಜ್ಯ ಸರ್ಕಾರಕ್ಕೆ ಶಿಫಾರಸು ಮಾಡಿದೆ.ಮಲೆನಾಡು ಭಾಗದ ಗ್ರಾಮಗಳಲ್ಲಿ ಜನವಸತಿ ಕಡಿಮೆ ಮತ್ತು ಕುಟುಂಬಗಳು ದೂರ ದೂರ ವಾಸಿಸುವುದರಿಂದ ಇಲ್ಲಿ 2500ರಿಂದ 5000 ಜನಸಂಖ್ಯೆಗೆ ಒಂದರಂತೆ ಹಾಗೂ ಮಲೆನಾಡು ಹೊರತುಪಡಿಸಿ ಉಳಿದ ಪ್ರದೇಶಗಳಲ್ಲಿ 5ರಿಂದ 7 ಸಾವಿರ ಜನಸಂಖ್ಯೆಗೆ ಒಂದರಂತೆ ಗ್ರಾಮ ಪಂಚಾಯ್ತಿಗಳನ್ನು ರಚಿಸಬೇಕು.ಭೌಗೋಳಿಕ ವಿಚಾರಕ್ಕೆ ಸಂಬಂಧಿಸಿದಂತೆ ಕೆಲವು ವಿಶೇಷ ಪ್ರಕರಣಗಳಲ್ಲಿ ಮಲೆನಾಡು ಪ್ರದೇಶಗಳಲ್ಲಿ 2500ಕ್ಕಿಂತ ಮತ್ತು ಬಯಲುಸೀಮೆ ಭಾಗಗಳಲ್ಲಿ 5 ಸಾವಿರಕ್ಕಿಂತ ಕಡಿಮೆ ಜನಸಂಖ್ಯೆ ಇದ್ದರೂ ಹೊಸ ಗ್ರಾಮ ಪಂಚಾಯ್ತಿಗಳನ್ನು ರೂಪಿಸಬೇಕು ಎಂದು ಹೇಳಿರುವ ಸಮಿತಿ, ಈ ಎಲ್ಲಾ ಅಂಶಗಳನ್ನು ಪರಿಗಣಿಸಿ 439 ಗ್ರಾಮ ಪಂಚಾಯ್ತಿಗಳ ರಚನೆಗೆ ಶಿಫಾರಸು ಮಾಡಿದೆ.ಮುಂದಿನ ಚುನಾವಣೆ ವೇಳೆ ಜಾರಿ:ವರದಿ ಸ್ವೀಕರಿಸಿದ ಮುಖ್ಯಮಂತ್ರಿ ಸಿದ್ದರಾಮಯ್ಯ ಮಾತನಾಡಿ, ಪಂಚಾಯತ್‌ ರಾಜ್‌ ವ್ಯವಸ್ಥೆ ಮೂಲಕ ಅಧಿಕಾರ ವಿಕೇಂದ್ರೀಕರಣದ ಜತೆಗೆ ಜನತಂತ್ರ ವಿಕೇಂದ್ರೀಕರಣದ ಉದ್ದೇಶದಿಂದ ಪಂಚಾಯ್ತಿಗಳ ಪುನರ್‌ವಿಂಗಡಣೆ ಮಾಡಲು ಸರ್ಕಾರ ಮುಂದಾಗಿದೆ.ಗ್ರಾಮೀಣಾಭಿವೃದ್ಧಿ ಮತ್ತು ಪಂಚಾಯತ್‌ರಾಜ್‌ ಸಚಿವ ಎಚ್‌ಕೆ.ಪಾಟೀಲ್‌, ಸಚಿವರಾದ ಯು.ಟಿ.ಖಾದರ್‌, ಎಚ್‌.ಆಂಜನೇಯ, ಡಾ.ಶರಣಪ್ರಕಾಶ್‌ ಪಾಟೀಲ್‌, ಗ್ರಾಮ ಪಂಚಾಯ್ತಿ ಪುನರ್‌ವಿಂಗಡಣಾ ಸಮಿತಿ ಅಧ್ಯಕ್ಷ ಎಸ್‌.ಜಿ.ನಂಜಯ್ಯನಮಠ, ಸದಸ್ಯರಾದ ಎಸ್‌.ಕೆ.ಭಾಗವತ್‌, ಎ.ಆರ್‌.ಸುಧಾಮಣಿ, ಶಿವಾನಂದ, ವೆಂಕಣ್ಣ ಯರಾಸಿ, ದ್ಯಾಬೇರಿ, ರಾವ್‌ಸಾಹೇಬ ಅವಲಗುಂದ, ಕೆ.ಪಂಪಾಪತಿ, ಶಿವಶಂಕರ್‌, ಸದಸ್ಯ ಕಾರ್ಯದರ್ಶಿ ಡಾ.ರೇವಯ್ಯ ಒಡೆಯರ್‌ ಹಾಜರಿದ್ದರು..ಪ್ರಮುಖ ಶಿಫಾರಸುಗಳು* 15 ಸಾವಿರಕ್ಕಿಂತ ಹೆಚ್ಚು ಜನಸಂಖ್ಯೆ ಇರುವ ಗ್ರಾಮಗಳನ್ನು ನಗರ ಸ್ಥಳೀಯ ಸಂಸ್ಥೆಗಳಾಗಿ ಪರಿಗಣಿಸಬೇಕು* ಗ್ರಾಮ ಪಂಚಾಯ್ತಿ ಅಧ್ಯಕ್ಷರನ್ನು ನೇರವಾಗಿ ಜನರಿಂದಲೇ ಆಯ್ಕೆ ಮಾಡಬೇಕು.*ಗ್ರಾಮಸಭೆ ನಡೆಸುವುದು ಪಂಚಾಯ್ತಿಗೆ ಕಡ್ಡಾಯ ಮತ್ತು ಅದರಲ್ಲಿ ಭಾಗವಹಿಸುವುದು ಗ್ರಾಮಿಕನಿಗೆ ಕಡ್ಡಾಯವಾಗಬೇಕು.*ಪ್ರತಿ ಗ್ರಾಮ ಪಂಚಾಯ್ತಿಗೊಬ್ಬ ಪಂಚಾಯ್ತಿ ಅಭಿವೃದ್ಧಿ ಅಧಿಕಾರಿ ನೇಮಿಸಬೇಕು.* ಪ್ರತಿ 5 ಗ್ರಾಮ ಪಂಚಾಯ್ತಿಗೆ ಒಬ್ಬರಂತೆ ಲೆಕ್ಕ ತಪಾಸಣೆಗಾರರನ್ನು ನೇಮಕ ಮಾಡಬೇಕು.* ಕನಿಷ್ಠ 2 ಗ್ರಾಮ ಪಂಚಾಯ್ತಿಗೆ ಒಬ್ಬ ಇಂಜಿನಿಯರ್‌ ಇರಬೇಕು.- ಜನಸಂಖ್ಯೆಗೆ ಅನುಗುಣವಾಗಿ 20 ವರ್ಷಕ್ಕೊಮ್ಮೆ ಗ್ರಾಮ ಪಂಚಾಯ್ತಿಗಳನ್ನು ಪುನರ್‌ವಿಂಗಡಿಸಬೇಕು.."},"61":{"lineNumber":["0","1","2","4","16","17"],"text":"ಬೆಂಗಳೂರು: ವೈಯಕ್ತಿಕ ಸ್ವಾತಂತ್ರ್ಯ ಹರಣ ಮಾಡಬಾರದು ಎಂಬುದು ನಿಜ.ಆದರೆ, ರಾಷ್ಟ್ರಿಯತೆ ವಿಚಾರ ಬಂದಾಗ, ವೈಯಕ್ತಿಕ ಸ್ವಾತಂತ್ರ್ಯಕ್ಕಿಂತ ದೇಶದ ಹಿತ ಮುಖ್ಯ.ಖೋಟಾ ನೊಟು ಚಲಾವಣೆ ಮಾಡಿ, ಅದರಿಂದ ಗಳಿಸಿದ ಹಣವನ್ನು ಭಯೋತ್ಪಾದನಾ ಚಟುವಟಿಕೆಗಳಿಗೆ ಬಳಸಿ ದೇಶದಲ್ಲಿ ವಿಧ್ವಂಸಕ ಉಂಟುಮಾಡಲು ಯತ್ನಿಸುತ್ತಿದ್ದ ಆರೋಪದ ಮೇಲೆ ಬಂಧಿತನಾದವನಿಗೆ ಜಾಮೀನು ನಿರಾಕರಿಸಲು ಹೈಕೋರ್ಟ್‌ ನೀಡಿದ ಮುಖ್ಯ ಕಾರಣವಿದು.ಮುಖಬೆಲೆಯ 400 ಖೋಟಾ ನೋಟು ಚಲಾವಣೆ ಮಾಡಲು ಪಿತೂರಿ ಹೂಡಿದ್ದ ಆರೋಪದ ಮೇಲೆ ಬಂಧಿತನಾದ ಕೋಲಾರ ಜಿಲ್ಲೆ ಮಾಲೂರು ತಾಲೂಕಿನ ಜಯಮಂಗಲ ಗ್ರಾಮದ ನಿವಾಸಿ ಎನ್‌ಚಂದ್ರಶೇಖರ್‌ (30) ಎಂಬುವನಿಗೆ ಜಾಮೀನು ನಿರಾಕರಿಸಿದ ಹೈಕೋರ್ಟ್‌, \"ವೈಯಕ್ತಿಕ ಸ್ವಾತಂತ್ರ್ಯಕ್ಕಿಂತ ದೇಶದ ಭದ್ರತೆ ಮುಖ್ಯ\" ಎಂದು ಹೇಳಿದೆ..ಭಯೋತ್ಪಾದನೆಗೆ 28 ಮಂದಿ ಜತೆ ಹುನ್ನಾರ:ಪ್ರಕರಣದ ಇತರೆ 28 ಆರೋಪಿಗಳು ಅಪರಾಧ ಚಟುವಟಿಕೆ ನಡೆಸುವ ಪಿತೂರಿಯಿಂದ ಖೋಟಾ ನೋಟುಗಳೊಂದಿಗೆ ದೇಶದೊಳಗೆ ಪ್ರವೇಶಿಸಿದ್ದರು.ಈ 28ಮಂದಿ ಜತೆಗೂಡಿ ಖೋಟಾ ನೋಟು ಚಲಾವಣೆ ಮಾಡಿ ಅದರಿಂದ ಬಂದ ಹಣವನ್ನು ದೇಶದಲ್ಲಿ ಭಯೋತ್ಪಾದನೆ ಚಟುವಟಿಕೆ ನಡೆಸಲು ಹುನ್ನಾರ ನಡೆಸಿದ್ದ ಎಂಬ ಆರೋಪ ಚಂದ್ರಶೇಖರ್‌ ಮೇಲಿದೆ."},"62":{"lineNumber":["0","1","6","10","11","12","13","17","20"],"text":"ಬೆಂಗಳೂರು: ತಂಬಾಕು ಮತ್ತು ಅದರ ಉತ್ಪನ್ನಗಳಿಗೆ ವಿಧಿಸುವ ತೆರಿಗೆಯಿಂದ ಸರ್ಕಾರದ ಬೊಕ್ಕಸಕ್ಕೆ ಹಣ ಬರುವುದು ಒಂದೆಡೆಯಾದರೆ, ತಂಬಾಕು ಸಂಬಂಧಿ ರೋಗಗಳಿಗೆ ಚಿಕಿತ್ಸೆ ನೀಡುವುದರಿಂದ ಬೊಕ್ಕಸಕ್ಕೆ ನೂರಾರು ಕೋಟಿ ರೂ.ಹೊರೆಯೂ ಬೀಳುತ್ತದೆ.ಇದರಲ್ಲಿ ಶೇ73ರಷ್ಟು ಮೊತ್ತ ನೇರವಾಗಿ ಚಿಕಿತ್ಸೆಗೆ ವೆಚ್ಚವಾದರೆ ಉಳಿದ ಶೇ.27ರಷ್ಟು ಮೊತ್ತ ಪರೋಕ್ಷ ಕಾರಣಗಳಿಗಾಗಿ ಖರ್ಚಾಗಿದೆ.ತಂಬಾಕಿನಿಂದ ಬರುವ ರೋಗಗಳಿಗಾಗಿ ಸರ್ಕಾರಕ್ಕೆ ಆಗುವ ಆರ್ಥಿಕ ಹೊರೆ ಕುರಿತ ವರದಿಯಲ್ಲಿ ಈ ವಿಷಯ ಪ್ರಸ್ತಾಪಿಸಲಾಗಿದ್ದು, ಮುಖ್ಯಮಂತ್ರಿ ಸಿದ್ದರಾಮಯ್ಯ ಅವರು ವಿಧಾನಸೌಧದಲ್ಲಿ ಮಂಗಳವಾರ ಈ ವರದಿ ಬಿಡುಗಡೆ ಮಾಡಿದರು..ತಂಬಾಕು ಸೇವನೆಯಿಂದ ಶ್ವಾಸಕೋಶ ತೊಂದರೆ, ಕ್ಷಯರೋಗ, ಹೃದ್ರೋಗ ಮತ್ತು ಕ್ಯಾನ್ಸರ್‌ಗೆ ರಾಜ್ಯ ಸರ್ಕಾರ 2011ರಲ್ಲಿ 315 ಕೋಟಿ ರೂ.ವೆಚ್ಚ ಮಾಡಿದೆ.ಹೃದ್ರೋಗಕ್ಕೆ 136 ಕೋಟಿ, ಶ್ವಾಸಕೋಶ ರೋಗ ಚಿಕಿತ್ಸೆಗೆ 77 ಕೋಟಿ, ಕ್ಯಾನ್ಸರ್‌ಗೆ 48 ಕೋಟಿ ಮತ್ತು ಕ್ಷಯರೋಗ ಚಿಕಿತ್ಸೆಗೆ 54 ಕೋಟಿ ರೂ.ವೆಚ್ಚವಾಗಿದೆ.ಜಾಗೃತಿ ಮತ್ತು ಪರ್ಯಾಯ ಬೆಳೆಗೆ ಕ್ರಮ:ವರದಿ ಬಿಡುಗಡೆ ಮಾಡಿದ ಮುಖ್ಯಮಂತ್ರಿ ಸಿದ್ದರಾಮಯ್ಯ ಮಾತನಾಡಿ, ತಂಬಾಕು ಉತ್ಪನ್ನಗಳಿಂದ ಆರೋಗ್ಯ ಹಾಳಾಗುತ್ತದೆ ಎಂಬ ಕಾರಣಕ್ಕೆ ಏಕಾಏಕಿ ರಾಜ್ಯದಲ್ಲಿ ತಂಬಾಕು ಬೆಳೆ ನಿಷೇಧಿಸಲು ಸಾಧ್ಯವಿಲ್ಲ.ಆರೋಗ್ಯ ಸಚಿವ ಯುಟಿ.ಖಾದರ್‌, ಗ್ರಾಮೀಣಾಭಿವೃದ್ಧಿ ಮತ್ತು ಪಂಚಾಯತ್‌ರಾಜ್‌ ಸಚಿವ ಎಚ್‌.ಕೆ.ಪಾಟೀಲ್‌, ಸಮಾಜ ಕಲ್ಯಾಣ ಸಚಿವ ಎಚ್‌.ಆಂಜನೇಯ, ವೈದ್ಯಕೀಯ ಶಿಕ್ಷಣ ಸಚಿವ ಡಾ.ಶರಣಪ್ರಕಾಶ್‌ ಪಾಟೀಲ್‌ ಮತ್ತಿತರರು ಈ ಸಂದರ್ಭದಲ್ಲಿ ಹಾಜರಿದ್ದರು.."},"63":{"lineNumber":["2","6","9","14","15","22","28"],"text":"ಬುಧವಾರ ಸಂಜೆ ಮುಖ್ಯಮಂತ್ರಿ ಸಿದ್ದರಾಮಯ್ಯ ಅವರ ನೇತೃತ್ವದಲ್ಲಿ ಸಭೆ ನಡೆಸಿದ ನಂತರ ರಾಜೀನಾಮೆ ಹಿಂಪಡೆದು ತಮ್ಮ ಹೋರಾಟದಿಂದ ಹಿಂದೆ ಸರಿಯಲು ವೈದ್ಯಾಧಿಕಾರಿಗಳ ಸಂಘ ಒಪ್ಪಿದ್ದು, ಅದನ್ನು ಬಹಿರಂಗವಾಗಿ ಪ್ರಕಟಿಸಿದೆ.ಇದಕ್ಕೂ ಮುನ್ನ ವೈದ್ಯರು ಮತ್ತು ಸರ್ಕಾರದ ಮಧ್ಯೆ ಸಮಸ್ಯೆಗಳಿದ್ದಲ್ಲಿ ಮಾತುಕತೆ ಮೂಲಕ ಬಗೆಹರಿಸಿಕೊಳ್ಳಬೇಕೇ ವಿನಃ ಮುಷ್ಕರದ ಹಾದಿ ಹಿಡಯಬಾರದು ಎಂದು ಮುಖ್ಯಮಂತ್ರಿಯವರು ವೈದ್ಯಾಧಿಕಾರಿಗಳ ಸಂಘದ ಪದಾಧಿಕಾರಿಗಳಿಗೆ ಖಡಕ್‌ ಎಚ್ಚರಿಕೆ ನೀಡಿದ್ದರು.ಸಭೆಯಲ್ಲಿ ಆರೋಗ್ಯ ಸಚಿವ ಯು.ಟಿ.ಖಾದರ್‌, ವೈದ್ಯಕೀಯ ಶಿಕ್ಷಣ ಸಚಿವ ಶರಣ ಪ್ರಕಾಶ್‌ ಪಾಟೀಲ್‌, ಲೋಕೋಪಯೋಗಿ ಸಚಿವ ಎಚ್‌.ಸಿ.ಮಹದೇವಪ್ಪ, ಆರೋಗ್ಯ ಮತ್ತು ವೈದ್ಯಕೀಯ ಶಿಕ್ಷಣ ಇಲಾಖೆಯ ಹಿರಿಯ ಅಧಿಕಾರಿಗಳು ಹಾಗೂ ವೈದ್ಯಾಧಿಕಾರಿಗಳ ಸಂಘದ ಪದಾಧಿಕಾರಿಗಳು ಭಾಗವಹಿಸಿದ್ದರು.ವಾಸ್ತವತೆ ಅರಿತು ಕೆಲಸ ನಿರ್ವಹಿಸಬೇಕು.ಇದಲ್ಲದೆ, ಜಿಲ್ಲಾ ಮತ್ತು ತಾಲೂಕು ಆಸ್ಪತ್ರೆಗಳಲ್ಲಿ ಚೀಫ್ ಮೆಡಿಕಲ್‌ ಆಫೀಸರ್‌ಗಳನ್ನು ನೇಮಿಸಬೇಕು, ಆಹಾರ ಸುರಕ್ಷತಾ ಅಧಿಕಾರಿಗಳಾಗಿ ವೈದ್ಯರನ್ನೇ ನೇಮಿಸಬೇಕು, ಜಿಲ್ಲಾ ಆಸ್ಪತ್ರೆಗಳನ್ನು ವೈದ್ಯಕೀಯ ಶಿಕ್ಷಣ ಇಲಾಖೆಯಿಂದ ಹಿಂಪಡೆದು ಆರೋಗ್ಯ ಇಲಾಖೆ ವ್ಯಾಪ್ತಿಗೆ ತರಬೇಕು, ವೈದ್ಯಕೀಯ ಶಿಕ್ಷಣ ಇಲಾಖೆ ಮತ್ತು ಆರೋಗ್ಯ ಇಲಾಖೆ ವೈದ್ಯರಿಗೆ ಏಕರೂಪದ ವೇತನ ನೀಡಬೇಕು, ಗುತ್ತಿಗೆ ಅವಧಿಯಲ್ಲಿ ಸಲ್ಲಿಸಿದ ಸೇವೆಯನ್ನು ಬಡ್ತಿ ರಜೆ, ನಿವೃತ್ತಿ, ಪಿಂಚಣಿಗೆ ಪರಿಗಣಿಸಬೇಕು, ಜಿಲ್ಲಾ ಪಂಚಾಯ್ತಿ ವ್ಯಾಪ್ತಿಗೆ ಬರುವ ಆಸ್ಪತ್ರೆಗಳಿಗೆ ನೇರವಾಗಿ ವೇತನ ಬಿಡುಗಡೆ ಮಾಡಬೇಕು ಎಂಬ ವೈದ್ಯಾಧಿಕಾರಿಗಳ ಕೋರಿಕೆಯನ್ನು ಮುಖ್ಯಮಂತ್ರಿಗಳು ತಳ್ಳಿಹಾಕಿದ್ದಾರೆ.ವೈದ್ಯರಿಗೆ ತೊಂದರೆಯಾಗದಂತೆ ಕ್ರಮ:ಸಭೆಯ ಬಳಿಕ ಸುದ್ದಿಗಾರರ ಜತೆ ಮಾತನಾಡಿದ ಆರೋಗ್ಯ ಸಚಿವ ಯು.ಟಿ.ಖಾದರ್‌, ಜಿಲ್ಲಾ ಅಸ್ಪತ್ರೆಗಳನ್ನು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆಯಲ್ಲಿಯೇ ಉಳಿಸಿಕೊಳ್ಳಲು ಕಾನೂನಿನ ತೊಡಕಿರುವ ಕಾರಣ ಇದು ಸಾಧ್ಯವಿಲ್ಲ ಎಂದು ಸಂಘಕ್ಕೆ ಸ್ಪಷ್ಟಪಡಿಸಲಾಗಿದೆ.ವರ್ಗಾವಣೆ ಕಾಯ್ದೆಗೆ ತಿದ್ದುಪಡಿ ತರಲಾಗುವುದು ಮತ್ತು ಸ್ನಾತಕೋತ್ತರ ವ್ಯಾಸಂಗದ ಅವಧಿಯಲ್ಲಿ ಸರಿಯಾಗಿ ಸಮಯಕ್ಕೆ ವೇತನ, ಭತ್ಯೆ ನೀಡುವುದು ಹಾಗೂ ನಾನ್‌ ಕ್ಲಿನಿಕಲ್‌ ಸೀಟ್‌ಗಳಿಗೆ ಬದಲಾಗಿ ಕ್ಲಿನಿಕಲ್‌ ಸೀಟ್‌ಗಳನ್ನು ನೀಡುವ ಬಗ್ಗೆ ಅಗತ್ಯ ಕ್ರಮ ಕೈಗೊಳ್ಳಲಾಗುವುದು ಎಂದು ವಿವರಿಸಿದರು.ಈಡೇರಿದ ಬೇಡಿಕೆಗಳು* ವೇತನ ಹೆಚ್ಚಳ ಕುರಿತು ಅನ್ಯ ರಾಜ್ಯಗಳಲ್ಲಿ ಎಷ್ಟು ನೀಡಲಾಗುತ್ತದೆ ಎಂಬುದನ್ನು ಪರಿಶೀಲಿಸಿ ನಿರ್ಧಾರ*ವೈದ್ಯರಿಗೆ ತೊಂದರೆಯಾಗದಂತೆ ಜಿಲ್ಲೆಗಳಲ್ಲಿ ವೈದ್ಯಕೀಯ ಸರ್ಜನ್‌ ಎಂಬ ಹುದ್ದೆ ಸೃಷ್ಟಿಸಿ ವೈದ್ಯರಿಗೆ ಬಡ್ತಿ* ತಿಂಗಳ ಮೊದಲ ವಾರದಲ್ಲಿ ವೇತನ ಸಿಗುವಂತೆ ಮಾಡಲು ಸಂಬಂಧಪಟ್ಟವರಿಗೆ ಸೂಚನೆ*ತಮಿಳುನಾಡು ಮಾದರಿಯಲ್ಲಿ ಖಾಲಿ ಇರುವ ಎಲ್ಲಾ ಹುದ್ದೆಗಳು ಕೆಪಿಎಸ್‌ಸಿ ಮೂಲಕ ಭರ್ತಿ* ಎ, ಬಿ, ಸಿ, ಡಿ ದರ್ಜೆಯ ಹುದ್ದೆಗಳ ನೇಮಕಾತಿ ಪ್ರಕ್ರಿಯೆ ಪ್ರಗತಿಯಲ್ಲಿ* ಗುತ್ತಿಗೆ ಆಧಾರದಲ್ಲಿರುವ ವೈದ್ಯರಿಗೆ ವೇತನ ಹೆಚ್ಚಳ ಮತ್ತು 3 ವರ್ಷ ಪೂರ್ಣಗೊಳಿಸಿದವರು ಕಾಯಂ*ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಇಲಾಖೆಯ ವ್ಯಾಪ್ತಿಯಲ್ಲಿ ಬರುವ ಎಲ್ಲಾ ಆಸ್ಪತ್ರೆಗಳಿಗೂ ಸಮರ್ಪಕವಾಗಿ ಔಷಧಿ* ವರ್ಗಾವಣೆ ಕಾಯ್ದೆಗೆ ತಿದ್ದುಪಡಿ*ಸ್ನಾತಕೋತ್ತರ ವ್ಯಾಸಂಗದ ಅವಧಿಯಲ್ಲಿ ಸರಿಯಾಗಿ ಸಮಯಕ್ಕೆ ವೇತನ, ಭತ್ಯೆ* ನಾನ್‌ ಕ್ಲಿನಿಕಲ್‌ ಸೀಟ್‌ಗಳಿಗೆ ಬದಲಾಗಿ ಕ್ಲಿನಿಕಲ್‌ ಸೀಟ್‌ಗಳನ್ನು ನೀಡುವ ಬಗ್ಗೆ ಅಗತ್ಯ ಕ್ರಮ* ದಂತ ವೈದ್ಯಾಧಿಕಾರಿಗಳಿಗೆ ಆಸ್ಪತ್ರೆಗಳಲ್ಲಿರುವ ಲ್ಯಾಬ್‌ಗಳಿಗೆ ಬೇಕಾದ ವ್ಯವಸ್ಥೆ*87 ದಂತ ವೈದ್ಯರು ಕೆಪಿಎಸ್‌ಸಿ ಮೂಲಕ ನೇಮಕ ಮಾಡಲಾಗುವುದು*ಆರು ತಿಂಗಳಲ್ಲಿ ಮೆಡಿಕಲ್‌ ಮ್ಯಾನುವಲ್‌ ರಚಿಸಲಾಗುವುದು."},"64":{"lineNumber":["0","1","5","8","19","24"],"text":"ಬೆಂಗಳೂರು: ಸರ್ಕಾರಿ ವೈದ್ಯರ ರಾಜೀನಾಮೆ ಪರ್ವ ಆರಂಭವಾಗಿದ್ದು, ಬೇಡಿಕೆಗಳ ವಿಚಾರದಲ್ಲಿ ಸರ್ಕಾರದ ಸಂಧಾನಕ್ಕೆ ಬಗ್ಗದೆ ಸಾಮೂಹಿಕವಾಗಿ ರಾಜೀನಾಮೆ ನೀಡಲಾರಂಭಿಸಿದ್ದಾರೆ.ವೈದ್ಯಾಧಿಕಾರಿಗಳ ಸಂಘದ ಪ್ರಕಾರ ಮೊದಲ ದಿನವಾದ ಸೋಮವಾರ 2,296 ವೈದ್ಯರು ರಾಜೀನಾಮೆ ಸಲ್ಲಿಸಿದ್ದಾರೆ.ನಗರ ಪ್ರದೇಶಕ್ಕಿಂತ ಹೆಚ್ಚಾಗಿ ಗ್ರಾಮೀಣ ಪ್ರದೇಶದಲ್ಲಿ ಸರ್ಕಾರಿ ವೈದ್ಯರ ಮುಷ್ಕರದ ಬಿಸಿ ಮೊದಲ ದಿನವೇ ತಗುಲಿದೆ.ಈ ಮಧ್ಯೆ ವೈದ್ಯರೊಂದಿಗೆ ಸಂಧಾನಕ್ಕೆ ಮತ್ತೂಂದು ಸುತ್ತಿನ ಪ್ರಯತ್ನ ನಡೆದಿದ್ದು, ಮಂಗಳವಾರ ಬೆಳಗ್ಗೆ ಮುಖ್ಯಮಂತ್ರಿ ಸಿದ್ದರಾಮಯ್ಯ ಅವರೇ ವೈದ್ಯಾಧಿಕಾರಿಗಳ ಸಂಘದ ಪದಾಧಿಕಾರಿಗಳೊಂದಿಗೆ ಸಭೆ ನಡೆಸಲಿದ್ದಾರೆ.ಸಾಮೂಹಿಕ ರಾಜೀನಾಮೆ:ಬೇಡಿಕೆಗಳಿಗೆ ಸಂಬಂಧಿಸಿದಂತೆ ಸರ್ಕಾರ ಮತ್ತು ರಾಜ್ಯ ವೈದ್ಯಾಧಿಕಾರಿಗಳ ನಡುವೆ ನಡೆದ ಸಭೆ ವಿಫ‌ಲಗೊಂಡ ಹಿನ್ನೆಲೆಯಲ್ಲಿ ರಾಜೀನಾಮೆ ನೀಡುವ ತಮ್ಮ ನಿರ್ಧಾರದಿಂದ ಹಿಂದೆ ಸರಿಯದ ವೈದ್ಯರು ಸೋಮವಾರ ಬೆಳಗ್ಗೆ ಫ್ರೀಡಂ ಪಾರ್ಕ್‌ನಲ್ಲಿ ಜಮಾಯಿಸಿದರು.ಸರ್ಕಾರಿ ವೈದ್ಯರು ರಾಜೀನಾಮೆ ಹಿಂಪಡೆಯದಿದ್ದರೆ ವೈದ್ಯಕೀಯ ಶಿಕ್ಷಣ ಇಲಾಖೆ ವೈದ್ಯರು, ಆಯುಷ್‌ ವೈದ್ಯರು ಮತ್ತು ಖಾಸಗಿ ವೈದ್ಯರ ಸೇವೆ ಬಳಸಿಕೊಳ್ಳುವ ಸಂಬಂಧ ಚರ್ಚಿಸಿದ ಸಚಿವರು, ಅಗತ್ಯ ಬಿದ್ದರೆ ಸೇವಾ ಮನೋಭಾವ ಇರುವ ಖಾಸಗಿ ವೈದ್ಯರನ್ನು ಬಳಸಿಕೊಳ್ಳಿ.ಸರ್ಕಾರ ಇದೆ ಎಂಬುದನ್ನು ತೋರಿಸಬೇಕಾಗುತ್ತದೆ!ಸಂಧಾನಕ್ಕೆ ಮಣಿಯದೆ ಸರ್ಕಾರಿ ವೈದ್ಯರು ರಾಜೀನಾಮೆ ನೀಡಿರುವುದರಿಂದ ತೀವ್ರ ಅಸಮಾಧಾನಗೊಂಡಿರುವ ಆರೋಗ್ಯ ಸಚಿವ ಯುಟಿ.ಖಾದರ್‌, ರಾಜೀನಾಮೆ ವಾಪಸ್‌ ಪಡೆಯದಿದ್ದರೆ ಸರ್ಕಾರ ಇದೆ ಎಂಬುದನ್ನು ತೋರಿಸಿಕೊಡಬೇಕಾಗುತ್ತದೆ ಎಂದು ವೈದ್ಯರಿಗೆ ಎಚ್ಚರಿಕೆ ನೀಡಿದ್ದಾರೆ.."},"65":{"lineNumber":["0","1","15","16","30","31"],"text":"ಬೆಂಗಳೂರು: ವೈದ್ಯರ ಮುಷ್ಕರ ಹಿನ್ನೆಲೆಯಲ್ಲಿ ಹೆರಿಗೆಗೆ ದಿನಾಂಕ ನಿಗದಿಯಾಗಿರುವವರು ನಾಲ್ಕು ದಿನ ಮುಂಚಿತವಾಗಿ ತಾಲೂಕು ಹಾಗೂ ಜಿಲ್ಲಾಸ್ಪತ್ರಗೆ ದಾಖಲಾಗುವಂತೆ ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಯು.ಟಿ.ಖಾದರ್‌ ಮನವಿ ಮಾಡಿದ್ದಾರೆ.ವಿಕಾಸಸೌಧದಲ್ಲಿ ಸುದ್ದಿಗಾರರ ಜತೆ ಮಾತನಾಡಿದ ಅವರು, ತಾಲೂಕು ಹಾಗೂ ಜಿಲ್ಲಾಸ್ಪತ್ರೆಗಳಲ್ಲಿ ಅಗತ್ಯ ತಜ್ಞ ವೈದ್ಯರ ವ್ಯವಸ್ಥೆ ಮಾಡಲಾಗಿದ್ದು, ಸುರಕ್ಷಿತ ಹೆರಿಗೆ ದೃಷ್ಟಿಯಿಂದ ಅಲ್ಲಿಗೆ ದಾಖಲಾಗಬೇಕು ಎಂದು ಹೇಳಿದರು.ವೈದ್ಯಾಧಿಕಾರಿಗಳ ಸಂಘವು ಒಟ್ಟು 14 ಬೇಡಿಕೆ ಮುಂದಿಟ್ಟು ಮುಷ್ಕರ ನಡೆಸುವುದಾಗಿ ತಿಳಿಸಿದೆ.ಆದರೆ, ಅವರು ಮನವಿ ಕೊಡುವುದಕ್ಕೆ ಮುಂಚೆಯೇ 10 ಬೇಡಿಕೆಗಳಿಗೆ ಸಂಬಂಧಿಸಿದಂತೆ ಸರ್ಕಾರದ ಮಟ್ಟದಲ್ಲಿ ಮಾತುಕತೆ ನಡೆದು ಬಗೆಹರಿಸುವ ತೀರ್ಮಾನವಾಗಿತ್ತು.ಚಿಕ್ಕಬಳ್ಳಾಪುರದಲ್ಲಿ ನರ್ಸ್‌ಗಳೇ ಹೆರಿಗೆ ಮಾಡಿಸಿದ ಬಗ್ಗೆ ಪ್ರತಿಕ್ರಿಯಿಸಿ, ವೈದ್ಯರು ಆಸ್ಪತ್ರೆಗಳಲ್ಲಿ ಇದ್ದರೂ ಹೆರಿಗೆ ಮಾಡಿಸುವುದು ನರ್ಸ್‌ಗಳೇ.ಆದರೂ ಉಸ್ತುವಾರಿ ವೈದ್ಯರು ಅಗತ್ಯ."},"66":{"lineNumber":["0","1","13","19","25","30"],"text":"ಬೆಂಗಳೂರು: ರಾಜ್ಯದಲ್ಲಿ ಕಾನೂನು ಸುವ್ಯವಸ್ಥೆಗೆ ಧಕ್ಕೆ ತರುವ ಪ್ರಯತ್ನ ಬಿಜೆಪಿ ಸೇರಿದಂತೆ ಕೆಲವು ಪ್ರತಿಪಕ್ಷ ನಾಯಕರಿಂದ ನಡೆಯುತ್ತಿದೆ ಎಂಬ ಗಂಭೀರ ಆರೋಪ ಮಾಡಿರುವ ಗೃಹ ಸಚಿವ ಕೆ.ಜೆ.ಜಾರ್ಜ್‌, ಸರ್ಕಾರಕ್ಕೆ ಕೆಟ್ಟ ಹೆಸರು ತರುವ ಯಾವುದೇ ಪಿತೂರಿ ಫ‌ಲಿಸದು ಎಂದು ಎಚ್ಚರಿಕೆ ನೀಡಿದ್ದಾರೆ.ವಿಧಾನಸೌಧದಲ್ಲಿ ಸುದ್ದಿಗೋಷ್ಠಿಯಲ್ಲಿ ಮಾತನಾಡಿದ ಅವರು, ರಹಸ್ಯ ಕಾರ್ಯಸೂಚಿ ಅನುಷ್ಠಾನಕ್ಕೆ ಸಂಚು ರೂಪಿಸಿದ್ದ ಶಕ್ತಿಗಳನ್ನು ಮಟ್ಟ ಹಾಕಿದ್ದರಿಂದ ವಿಚಲಿತಗೊಂಡು ನನ್ನ ಮೇಲೆ ಆರೋಪ ಮಾಡಲಾಗುತ್ತಿದೆ.\"ರಾಜ್ಯದಲ್ಲಿ ಕೋಮು ಗಲಭೆ ಸೃಷ್ಟಿಸಿ ಹಿಂದೆ ವೀರೇಂದ್ರ ಪಾಟೀಲ್‌ ಅವರನ್ನು ಪದಚ್ಯುತಗೊಳಿಸಿದಂತಹ ಪ್ರಯತ್ನ ಈಗಲೂ ನಡೆಯುತ್ತಿರಬಹುದೇ? ನಿಮ್ಮನ್ನು ಅಧಿಕಾರದಿಂದ ಇಳಿಸುವುದೂ ಇದರಲ್ಲಿ ಸೇರಿದೆಯೇ' ಎಂಬ ಪ್ರಶ್ನೆಗೆ, ವೀರೇಂದ್ರ ಪಾಟೀಲ್‌ ಅವರ ಪದಚ್ಯುತಿಗೆ ಕೋಮು ಗಲಭೆ ಕಾರಣವಲ್ಲ.ಬಿಜೆಪಿಯವರು ನನ್ನನ್ನು ಮಂತ್ರಿ ಮಾಡಿಲ್ಲ ಎಂದು ತಮ್ಮ ಪದಚ್ಯುತಿಗೆ ಒತ್ತಾಯಿಸುತ್ತಿರುವ ಬಿಜೆಪಿಗೆ ತಿರುಗೇಟು ನೀಡಿದರುರಾಜ್ಯ ಪೊಲೀಸ್‌ ಮಹಾನಿರ್ದೇಶಕ ಲಾಲ್‌ ರುಖುಮಾ ಪಚಾವೋ, ಗೃಹ ಇಲಾಖೆ ಪ್ರಧಾನ ಕಾರ್ಯದರ್ಶಿ ಪಟ್ಟಾನಾಯಕ್‌, ಗೃಹ ಇಲಾಖೆ ಸಲಹೆಗಾರ ಕೆಂಪಯ್ಯ ಪತ್ರಿಕಾಗೋಷ್ಠಿಯಲ್ಲಿ ಉಪಸ್ಥಿತರಿದ್ದರು..ಪೊಲೀಸ್‌ ನೇಮಕದಲ್ಲಿ ಲಾಬಿಗೆ ಅವಕಾಶ ಇಲ್ಲಜನಸಂಖ್ಯೆಗೆ ಅನುಗುಣವಾಗಿ ಪೊಲೀಸ್‌ ಸಿಬ್ಬಂದಿ ನೇಮಕಾತಿ ಪ್ರಕ್ರಿಯೆಯೂ ಪ್ರಾರಂಭವಾಗಿದ್ದು, 8500 ಪೊಲೀಸ್‌ ಪೇದೆ ಹಾಗೂ 290 ಸಬ್‌ ಇನ್ಸ್‌ಪೆಕ್ಟರ್‌ಗಳ ನೇಮಕಕ್ಕೆ ಕ್ರಮ ಕೈಗೊಳ್ಳಲಾಗಿದೆ.* ಗೃಹ ಸಚಿವ ಜಾರ್ಜ್‌ ವಾಗ್ಧಾಳಿ* ಶಿರಾ, ವಿಜಾಪುರ, ಯಾದಗಿರಿ ಘಟನೆಗಳ ಮಾದರಿಯಲ್ಲಿ ಇತರೆಡೆ ಗಲಭೆ ಸೃಷ್ಟಿಗೆ ಸಂಚು* ಇಂಥ ಪಿತೂರಿ ಫ‌ಲಿಸದು*ರಹಸ್ಯ ಕಾರ್ಯಸೂಚಿ ಮಟ್ಟ ಹಾಕಿದ್ದಕ್ಕೆ ನನ್ನ ವಿರುದ್ಧ ಆರೋಪ* ಬಿಜೆಪಿಯವರ ಕೃತ್ಯ ಬಹಿರಂಗಪಡಿಸಿದರೆ ಅವರಿಗೆ ಮುಖ ಇರಲ್ಲ* ನನಗೆ ಬಿಜೆಪಿ ಸರ್ಟಿಫಿಕೇಟ್‌ ಬೇಕಿಲ್ಲ, ರಾಜೀನಾಮೆ ನೀಡಲ್ಲ&nbsp;."},"67":{"lineNumber":["0","1","15","16","21","25"],"text":"ಬೆಂಗಳೂರು: ಎಪಿಎಲ್‌ ಕಾರ್ಡ್‌ದಾರರಿಗೆ ಶೇ.70ರಷ್ಟು ರಿಯಾಯಿತಿ ದರದಲ್ಲಿ ಚಿಕಿತ್ಸೆ ಕಲ್ಪಿಸುವ ರಾಜ್ಯ ಸರ್ಕಾರದ ರಾಜೀವ್‌ಗಾಂಧಿ ಆರೋಗ್ಯ ಶ್ರೀ ಯೋಜನೆಯನ್ನು ಡಿಸೆಂಬರ್‌ ತಿಂಗಳಿನಿಂದ ಜಾರಿಗೆ ತರಲಾಗುವುದು ಎಂದು ಆರೋಗ್ಯ ಸಚಿವ ಯು.ಟಿ.ಖಾದರ್‌ ಹೇಳಿದ್ದಾರೆ.ಈ ಸಂದರ್ಭದಲ್ಲಿ ಆಸ್ಪತ್ರೆಗಳು ಜನರಿಂದ ಹೆಚ್ಚು ಹಣ ವಸೂಲಿ ಮಾಡದಂತೆ ನೋಡಿಕೊಳ್ಳಲಾಗುವುದು.ಆದಕ್ಕಾಗಿ ಚಿಕಿತ್ಸೆಗೆ ಮುನ್ನವೇ ಆಸ್ಪತ್ರೆಗಳು ದರಪಟ್ಟಿ ಪ್ರಕಟಿಸಬೇಕು ಎಂಬ ಷರತ್ತು ವಿಧಿಸಲಾಗುತ್ತದೆ.ಕೇವಲ ವಾಜಪೇಯಿ ಆರೋಗ್ಯಶ್ರೀ ಯೋಜನೆಗೆ ಸೀಮಿತವಾಗಿ ಮಾತ್ರ ಈ ವಿಮಾ ಸೌಲಭ್ಯ ಕಲ್ಪಿಸುವ ಬಗ್ಗೆ ಯೋಚಿಸಲಾಗಿದೆ.ಇದಲ್ಲದೆ ವಾಜಪೇಯಿ ಆರೋಗ್ಯ ಶ್ರೀ ಯೋಜನೆಗೆ ಸಹಿ ಹಾಕಿರುವ ಆಸ್ಪತ್ರೆಗಳಲ್ಲಿ ರಾಜೀವ್‌ಗಾಂಧಿ ಆರೋಗ್ಯ ಶ್ರೀ ಯೋಜನೆಯ ಫ‌ಲಾನುಭವಿಗಳಿಗೂ ಚಿಕಿತ್ಸೆ ನೀಡಬೇಕು ಹಾಗೂ ಒಪ್ಪಂದ ಮಾಡಿಕೊಂಡ ಆಸ್ಪತ್ರೆಗಳಲ್ಲಿ ಶೇ."},"68":{"lineNumber":["0","1","4","9","12","23"],"text":"ಬೆಂಗಳೂರು : ರಾಜಧಾನಿ ಪೊಲೀಸರ ಕಾರ್ಯನಿರ್ವಹಣೆ ಬಗ್ಗೆ ಸಾರ್ವಜನಿಕರಿಂದ ದೂರು ಸ್ವೀಕಾರಕ್ಕೆ ಕಮೀಷನರ್‌ ಕಚೇರಿಯ ಪ್ರವೇಶದ ದ್ವಾರದಲ್ಲಿ ದೊಡ್ಡದಾದ \"ದೂರು ಪೆಟ್ಟಿ'ಗೆ ಇಡುವಂತೆ ರಾಜ್ಯ ಗೃಹ ಸಚಿವ ಕೆ.ಜೆ.ಜಾರ್ಜ್‌ ಆದೇಶಿಸಿದ್ದಾರೆ.ವಿಜಯನಗರದಲ್ಲಿ ಪಶ್ಚಿಮ ವಿಭಾಗದ ಪೊಲೀಸರು ಆಯೋಜಿಸಿದ್ದ \"ಜನ ಸಂಪರ್ಕ' ಸಭೆಯಲ್ಲಿ ಮಾತನಾಡಿದ ಗೃಹ ಸಚಿವರು, ಜನರಿಂದ ಪೊಲೀಸರು ಲಂಚ ಕೇಳಿದರೆ ಹಿರಿಯ ಅಧಿಕಾರಿಗಳಿಗಾಲಿ ಅಥವಾ ನನಗೆ ನೇರವಾಗಿ ತಿಳಿಸುವಂತೆ ಮನವಿ ಮಾಡಿದರು.ಇಲ್ಲಿ ಸಲ್ಲಿಕೆಯಾಗುವ ದೂರುಗಳನ್ನು ಖುದ್ದು ಕಮೀಷನರ್‌ರವರು ಪರಿಶೀಲಿಸಿ ಕ್ರಮ ತೆಗೆದುಕೊಳ್ಳುತ್ತಾರೆ ಎಂದು ಜಾರ್ಜ್‌ ಹೇಳಿದರು.ಈ ವೇಳೆ ಈಗಾಗಲೇ ದೂರು ಪೆಟ್ಟಿಗೆ ಇರುವ ಬಗ್ಗೆ ಗೃಹ ಸಚಿವರ ಸಲಹೆಗಾರ ಕೆಂಪಯ್ಯ ಅವರು, ಸಚಿವರ ಗಮನಕ್ಕೆ ತಂದರು.ಠಾಣೆಗಳ ಮಟ್ಟದಲ್ಲಿ ಜನಸಂಪರ್ಕ ಸಭೆ ಕಡ್ಡಾಯನಗರದ ಏಳು ಪೊಲೀಸ್‌ ವಲಯದಲ್ಲಿ ತಿಂಗಳಿಗೊಮ್ಮೆ ಒಂದು ಕಡೆ ನಾನು ಜನಸಂಪರ್ಕ ನಡೆಸಿ ನಾಗರಿಕರಿಂದ ಅಹವಾಲು ಸ್ವೀಕರಿಸುಸುವುದಾಗಿ ಹೇಳಿದ ಸಚಿವರು, ಇದೇ ರೀತಿ ಠಾಣಾಧಿಕಾರಿ, ಎಸಿಪಿ ಹಾಗೂ ಡಿಸಿಪಿ ಮಟ್ಟದಲ್ಲಿ ಹದಿನೈದು ದಿನಗಳು ಅಥವಾ ತಿಂಗಳಿಗೊಮ್ಮೆಯಾದರೂ ನಾಗರಿಕರ ಸಭೆಗಳನ್ನು ನಡೆಸಿ ಸ್ಥಳೀಯ ನಿವಾಸಿಗಳಿಂದ ಸಮಸ್ಯೆ ಅಲಿಸುವಂತೆ ಜಾರ್ಜ್‌ ಸೂಚಿಸಿದರು.ಈ ಸಭೆಗಳನ್ನು ಕಾಟಾಚಾರಕ್ಕೆ ನಡೆಸುವುದಿಲ್ಲ.ಈ ಸಭೆಯಲ್ಲಿ ರಾಜ್ಯ ಗೃಹ ಸಚಿವರ ಸಲಹೆಗಾರ ಕೆಂಪಯ್ಯ, ಪೊಲೀಸ್‌ ಆಯುಕ್ತ ಎಂಎನ್‌.ರೆಡ್ಡಿ, ಹೆಚ್ಚುವರಿ ಪೊಲೀಸ್‌ ಆಯುಕ್ತರಾದ ಅಲೋಕ್‌ ಕುಮಾರ್‌, ಬಿ.ದಯಾನಂದ್‌, ಜಂಟಿ ಪೊಲೀಸ್‌ ಆಯುಕ್ತ ಕೆ.ವಿ.ಶರತ್‌ ಚಂದ್ರ, ಶಾಸಕರಾದ ಪ್ರಿಯಾ ಕೃಷ್ಣ, ಕೆ.ಗೋಪಾಲಯ್ಯ, ಡಿಸಿಪಿಗಳಾದ ಲಾಭೂರಾಮ್‌ ಹಾಗೂ ಎಸ್‌.ಗಿರೀಶ್‌ ಸೇರಿದಂತೆ ಹಿರಿಯ ಅಧಿಕಾರಿಗಳು ಹಾಗೂ ಬಿಬಿಎಂಪಿ ಸದಸ್ಯರು ಭಾಗವಹಿಸಿದ್ದರು..ಪ್ರತ್ಯೇಕ ಪ್ರದೇಶದಲ್ಲಿ ನಿಲುಗಡೆಪಾದಚಾರಿ ಮಾರ್ಗದಲ್ಲೇ ಅಪರಾಧ ಪ್ರಕರಣಗಳಲ್ಲಿ ಜಪ್ತಿ ಮಾಡಲಾದ ವಾಹನಗಳನ್ನು ಪೊಲೀಸರು ನಿಲ್ಲುಸುವುದರಿಂದ ಜನ ಓಡಾಟಕ್ಕೆ ತೊಂದರೆಯಾಗುತ್ತಿದೆ ಎಂದು ಹಲವು ನಾಗರಿಕರು ದೂರಿದರು."}}