ಬೆಂಗಳೂರು: ಇಬ್ಬರ ಜಗಳ ಮೂರನೆಯವರಿಗೆ ಲಾಭ ಎಂಬ ನಾಣ್ಣುಡಿ ಇದೀಗ ಕನ್ನಡ ಸಾಹಿತ್ಯ ಸಮ್ಮೇಳನದ ವಿಚಾರದಲ್ಲಿ ಸತ್ಯವಾಗುವ ಸಂಭವವಿದೆ.ಸಮ್ಮೇಳನ ಆಯೋಜಿಸಲು ಹಾವೇರಿ ಹಾಗೂ ರಾಣೆಬೆನ್ನೂರು ನಡುವಿನ ಹಗ್ಗ-ಜಗ್ಗಾಟದ ಪರಿಣಾಮವಾಗಿ ಇದೀಗ ಗುಲ್ಬರ್ಗ 81ನೇ ಅಖೀಲ ಭಾರತ ಕನ್ನಡ ಸಾಹಿತ್ಯ ಸಮ್ಮೇಳನ ಆಯೋಜಿಸುವ ಭಾಗ್ಯ ಪಡೆಯುವ ಸಾಧ್ಯತೆ ಹೆಚ್ಚಿದೆ.ಕನ್ನಡ ಸಾಹಿತ್ಯ ಪರಿಷತ್ತಿನ ಉನ್ನತ ಮೂಲಗಳ ಪ್ರಕಾರ ಹಾವೇರಿ ಹಾಗೂ ರಾಣೆಬೆನ್ನೂರಿನ ಈ ಕಿತ್ತಾಟದಿಂದ ಬೇಸರಗೊಂಡು ಕಸಾಪ ಕಾರ್ಯಕಾರಿ ಸಮಿತಿಯು ಹಾವೇರಿ ಜಿಲ್ಲೆಗೆ ನೀಡಿದ್ದ ಆಹ್ವಾನ ಹಿಂಪಡೆದಿದೆ.* 81ನೇ ಸಾಹಿತ್ಯ ಸಮ್ಮೇಳನ ಗುಲ್ಬರ್ಗಕ್ಕೆ ಸ್ಥಳಾಂತರ ಸಾಧ್ಯತೆ* ಬಳ್ಳಾರಿ, ಶ್ರವಣಬೆಳಗೊಳ ಕೂಡ ರೇಸ್‌ನಲ್ಲಿ* ಹಾವೇರಿ, ರಾಣೆಬೆನ್ನೂರಿನಲ್ಲಿ ಸಮ್ಮೇಳನ ಇಲ್ಲ* 12ಕ್ಕೆ ಚಾನಗರದಲ್ಲಿ ತೀರ್ಮಾನ ಸಂಭವ.