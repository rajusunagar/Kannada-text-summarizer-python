ಬೆಂಗಳೂರು: ನಾನು ಭೂ ಒತ್ತುವರಿ ಮಾಡಿಕೊಂಡಿದ್ದೇನೆ ಎಂದು ತಹಸೀಲ್ದಾರ್‌ ಅವರು ಲೋಕಾಯುಕ್ತರಿಗೆ ವರದಿ ನೀಡಿಲ್ಲ ಎಂದು ಸಚಿವ ದಿನೇಶ್‌ ಗುಂಡೂರಾವ್‌ ಸ್ಪಷ್ಟನೆ ನೀಡಿದ್ದಾರೆ.ಲೋಕಾಯುಕ್ತರಿಗೆ ಬೆಂಗಳೂರು ಉತ್ತರ (ಅಪರ) ತಾಲೂಕು ತಹಸೀಲ್ದಾರ್‌ ನೀಡಿರುವುದು ಬರೀ ವಿವರಣೆಯಷ್ಟೆ.ಅದು ವರದಿ ಅಲ್ಲ ಎಂದೂ ಹೇಳಿದ್ದಾರೆ.ಪತ್ರಿಕಾಗೋಷ್ಠಿಯಲ್ಲಿ ಶನಿವಾರ ಮಾತನಾಡಿದ ಅವರು, "ಭೂ ಒತ್ತುವರಿ ಮಾಡಲಾಗಿದೆ ಎಂದು ಆರೋಪಿಸಿ ಲೋಕಾಯುಕ್ತಕ್ಕೆ ಸಲ್ಲಿಕೆಯಾದ ದೂರಿನ ಹಿನ್ನೆಲೆಯಲ್ಲಿ ಪ್ರಕರಣದ ಮಾಹಿತಿ ನೀಡುವಂತೆ ತಹಸೀಲ್ದಾರ್‌ಗೆ ಲೋಕಾಯುಕ್ತರು ನೋಟಿಸ್‌ ಜಾರಿ ಮಾಡಿದ್ದರು.ತಂದೆಯವರ ಸಮಾಧಿ ಜಾಗ ಮತ್ತು ಒತ್ತುವರಿ ಜಾಗದ ಬಗ್ಗೆ ನಿಖರ ಮಾಹಿತಿ ಕೋರಲಾಗಿತ್ತು.