ಬೆಂಗಳೂರು: ತರಾತುರಿಯಲ್ಲಿ ಭ್ರಷ್ಟಾಚಾರ ನಿಗ್ರಹ&nbsp;ದಳ (ಎಸಿಬಿ) ರಚನೆ ಮಾಡಿದ್ದ ರಾಜ್ಯ ಸರ್ಕಾರ&nbsp;ಇದೀಗ ಎಸಿಬಿ ರಚನೆ ಕುರಿತಂತೆ ಉದ್ಭವಿಸಿರುವ&nbsp;ಗೊಂದಲಗಳನ್ನು ಬಗೆಹರಿಸಲು ಮುಂದಾಗಿದ್ದು, ಈ&nbsp;ಜವಾಬ್ದಾರಿಯನ್ನು ಕಾನೂನು ಇಲಾಖೆಗೆ ವಹಿಸಲು&nbsp;ತೀರ್ಮಾನಿಸಿದೆ.ಮುಖ್ಯಮಂತ್ರಿಗಳ ಗೃಹ ಕಚೇರಿ ಕೃಷ್ಣಾದಲ್ಲಿ&nbsp;ಮಂಗಳವಾರ ಮುಖ್ಯಮಂತ್ರಿ ಸಿದ್ದರಾಮಯ್ಯ&nbsp;ಅವರ ಅಧ್ಯಕ್ಷತೆಯಲ್ಲಿ ನಡೆದ ಸಭೆಯಲ್ಲಿ ಸುದೀರ್ಘ‌&nbsp;ಚರ್ಚೆಯ ನಂತರ ಈ ತೀರ್ಮಾನ ಕೈಗೊಳ್ಳಲಾಗಿದೆ.ಇದಕ್ಕಾಗಿ ದೇಶದ 18 ರಾಜ್ಯಗಳಲ್ಲಿ ಅಸ್ತಿತ್ವದಲ್ಲಿ&nbsp;ರುವ ಎಸಿಬಿ ಕುರಿತಂತೆ ಸಂಪೂರ್ಣ ಮಾಹಿತಿ&nbsp;ತರಿಸಿಕೊಂಡು ಅದನ್ನು ಪರಿಶೀಲಿಸಿ ಯಾವುದೇ&nbsp;ಗೊಂದಲ ಮುಂದುವರಿಯದಂತೆ ರಾಜ್ಯದ&nbsp;ಎಸಿಬಿಗೆ ಪೊಲೀಸ್‌ ಕೈಪಿಡಿ ಅಂತಿಮಗೊಳಿಸಿ&nbsp;ಎಸಿಬಿ ವಿರೋಧಿಸುವವರಿಗೆ ಸೂಕ್ತ ಉತ್ತರ&nbsp;ನೀಡಬೇಕು ಎಂದು ಸಭೆಯಲ್ಲಿ ಮುಖ್ಯಮಂತ್ರಿಗಳು&nbsp;ಸಂಬಂಧಿಸಿದ ಅಧಿಕಾರಿಗಳಿಗೆ ಸೂಚನೆ ನೀಡಿದ್ದಾರೆ.ಇದರ ಜತೆಗೆ ಎಸಿಬಿ ರಚನೆ ಕುರಿತಂತೆ ಇತ್ತೀಚೆಗೆ&nbsp;ವಿಧಾನಸಭೆಯಲ್ಲಿ ನಡೆದ ಚರ್ಚೆ ವೇಳೆ ಪ್ರತಿಪಕ್ಷಗಳು&nbsp;ಎತ್ತಿದ ಅನುಮಾನಗಳು ಮತ್ತು ಇದೇ ವಿಚಾರದಲ್ಲಿ&nbsp;ಹೈಕೋರ್ಟ್‌ನಲ್ಲಿ ಸಲ್ಲಿಕೆಯಾಗಿರುವ ಸಾರ್ವಜನಿಕ&nbsp;ಹಿತಾಸಕ್ತಿ ಅರ್ಜಿಗಳ ಬಗ್ಗೆಯೂ ಸಭೆಯಲ್ಲಿ ಚರ್ಚಿಸ&nbsp;ಲಾಗಿದ್ದು, ಇದೆಲ್ಲದಕ್ಕೂ ಪರಿಹಾರ ಕಂಡುಕೊಂಡು&nbsp;ಎಸಿಬಿಯನ್ನು ಸಮರ್ಪಕವಾಗಿ ಕಟ್ಟುವ ನಿಟ್ಟಿನಲ್ಲಿ&nbsp;ಕ್ರಮ ಕೈಗೊಳ್ಳುವಂತೆ ಕಾನೂನು ಇಲಾಖೆಗೆ&nbsp;ಸೂಚಿಸಲಾಗಿದೆ.