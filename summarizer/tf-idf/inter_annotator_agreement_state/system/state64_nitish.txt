ಬೆಂಗಳೂರು: ಸರ್ಕಾರಿ ವೈದ್ಯರ ರಾಜೀನಾಮೆ ಪರ್ವ ಆರಂಭವಾಗಿದ್ದು, ಬೇಡಿಕೆಗಳ ವಿಚಾರದಲ್ಲಿ ಸರ್ಕಾರದ ಸಂಧಾನಕ್ಕೆ ಬಗ್ಗದೆ ಸಾಮೂಹಿಕವಾಗಿ ರಾಜೀನಾಮೆ ನೀಡಲಾರಂಭಿಸಿದ್ದಾರೆ.ವೈದ್ಯಾಧಿಕಾರಿಗಳ ಸಂಘದ ಪ್ರಕಾರ ಮೊದಲ ದಿನವಾದ ಸೋಮವಾರ 2,296 ವೈದ್ಯರು ರಾಜೀನಾಮೆ ಸಲ್ಲಿಸಿದ್ದಾರೆ.ಆದರೆ, ರಾಜೀನಾಮೆ ನೀಡಿರುವ ವೈದ್ಯರ ಸಂಖ್ಯೆ 911 ಮಾತ್ರ ಎಂದು ಆರೋಗ್ಯ ಮತ್ತು ಕುಟುಂಬ ಕಲ್ಯಾಣ ಸಚಿವ ಯುಟಿ.ಖಾದರ್‌ ಹೇಳಿದ್ದಾರೆ..ವೈದ್ಯರ ರಾಜೀನಾಮೆಗೆ ಸೊಪ್ಪು ಹಾಕದ ಸರ್ಕಾರ ರಾಜೀನಾಮೆಯಿಂದ ಉಂಟಾಗಬಹುದಾದ ಸಮಸ್ಯೆ ಎದುರಿಸಲು ಪರ್ಯಾಯ ವ್ಯವಸ್ಥೆಗೆ ಸಿದ್ಧತೆ ಮಾಡಿಕೊಳ್ಳುವ ಮೂಲಕ ತಿರುಗೇಟು ನೀಡಿದೆ.*ಸಂಧಾನಕ್ಕೆ ಮಣಿಯದ ಸರ್ಕಾರಿ ವೈದ್ಯರಿಂದ ಪದತ್ಯಾಗ*ಸಂಘದ ಪ್ರಕಾರ ರಾಜೀನಾಮೆ ನೀಡಿದ್ದ 2296 ವೈದ್ಯರು* ಸರ್ಕಾರದ ಪ್ರಕಾರ ರಾಜೀನಾಮೆ ನೀಡಿದ್ದು 911 ವೈದ್ಯರು* ಇಂದು ಸಿಎಂ ನೇತೃತ್ವದಲ್ಲಿ ವೈದ್ಯರ ಜತೆ ಸಭೆ* ವೈದ್ಯರು ರಾಜೀನಾಮೆ ಹಿಂಪಡೆಯದಿದ್ದಲ್ಲಿ ಪರ್ಯಾಯ ವ್ಯವಸ್ಥೆ.