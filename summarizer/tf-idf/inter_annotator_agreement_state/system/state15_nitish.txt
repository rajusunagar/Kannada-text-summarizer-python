ವಾಷಿಂಗ್ಟನ್‌:&nbsp;ಪೆಟ್ರೋಲ್‌, ಡೀಸೆಲ್‌ಬದಲಿಗೆ ಅಗ್ಗದ ಮಿಥೆನಾಲ್‌ ಬಳಕೆಯ ಕುರಿತು ಸಂಶೋಧನೆ ನಡೆಸಿ ಅಂತಾರಾಷ್ಟ್ರೀಯಮನ್ನಣೆಗೆ ಪಾತ್ರರಾಗಿದ್ದ ಕನ್ನಡಿಗ, ವಿಜ್ಞಾನಿ ಡಾ| ಜಿ.ಕೆ.ಸೂರ್ಯಪ್ರಕಾಶ್‌ ನೇತೃತ್ವದ ವಿಜ್ಞಾನಿಗಳ ತಂಡ ಇದೀಗ ಮತ್ತೂಂದು ಅಪೂರ್ವ ಸಂಶೋಧನೆ ಮಾಡಿದೆ.ಇದುವರೆಗೆ ಲಭ್ಯವಿದ್ದ ಸಾಂಪ್ರದಾಯಿಕ ಬ್ಯಾಟರಿಗಳ ಬದಲಾಗಿ ನೀರನ್ನು ಬಳಸಿ, ಶುದ್ಧ, ಪುನರ್‌ ಬಳಸಬಹುದಾದ ಹೊಸ ಜೈವಿಕ ಬ್ಯಾಟರಿ ಯೊಂದನ್ನು ಸೂರ್ಯಪ್ರಕಾಶ್‌ ಮತ್ತು ಅವರ ತಂಡ ಸಂಶೋಧಿಸಿದೆ.ಈ ಸಂಶೋಧನೆ ಮುಂದಿನ ದಿನಗಳಲ್ಲಿ ವಿದ್ಯುತ್‌ ವಲಯ ಎದುರಿಸುತ್ತಿರುವ ಅತಿದೊಡ್ಡ ಸಮಸ್ಯೆಗೆ ಬಹುದೊಡ್ಡ ಪರಿಹಾರವಾಗಬಲ್ಲದು ಎಂದು ಊಹಿಸಲಾಗಿದೆ.ಇದೆಲ್ಲದಕ್ಕಿಂತ ಹೆಚ್ಚಾಗಿ ದೊಡ್ಡ ದೊಡ್ಡ ವಿದ್ಯುತ್‌ ಸ್ಥಾವರಗಳಲ್ಲಿ ವಿದ್ಯುತ್‌ ಉತ್ಪಾದನೆ ಮಾಡಿದಾಕ್ಷಣ ಅದನ್ನು ವಿತರಿಸಲೇಬೇಕಾದ ಅನಿವಾರ್ಯತೆ ಇರುತ್ತದೆ.