ಬೆಂಗಳೂರು: ಜೈಲು ಶಿಕ್ಷೆಯಿಂದ ತಾತ್ಕಾಲಿಕವಾಗಿ ಪಾರಾಗಿ ಜಾಮೀನು ಗಿಟ್ಟಿಸಿಕೊಳ್ಳಲು ಇದೀಗ ಜಯಲಲಿತಾಗೆ ಇರುವ ಏಕೈಕ ದಾರಿ ಸುಪ್ರೀಂ ಕೋರ್ಟ್‌.ಏಕೆಂದರೆ, ಅಧೀನ ನ್ಯಾಯಾಲಯಗಳ ತೀರ್ಪು ಪ್ರಶ್ನಿಸಿ ಸಲ್ಲಿಸುವ ಕ್ರಿಮಿನಲ್‌ ಅರ್ಜಿಗಳಿಗೆ ಸಂಬಂಧಿಸಿದಂತೆ ಹೈಕೋರ್ಟ್‌ನ ಯಾವುದೇ ಪೀಠ (ಏಕ ಸದಸ್ಯ ಅಥವಾ ವಿಭಾಗೀಯ ಪೀಠ) ಒಂದು ಬಾರಿ ಆದೇಶ ಹೊರಡಿಸಿದರೆ ಅದನ್ನು ಪ್ರಶ್ನಿಸಿ ಅದೇ ನ್ಯಾಯಾಲಯದಲ್ಲಿ ಮೇಲ್ಮನವಿ ಸಲ್ಲಿಸಲು ಅವಕಾಶವಿಲ್ಲ.ಹೀಗಾಗಿ ಅಧೀನ ನ್ಯಾಯಾಲಯ ನೀಡಿದ್ದ ಶಿಕ್ಷೆ ಅಮಾನತುಗೊಳಿಸಿ ಜಾಮೀನು ನೀಡಬೇಕು ಎಂದು ಕೋರಿ ಜಯಲಲಿತಾ ಸಲ್ಲಿಸಿದ್ದ ಮಧ್ಯಂತರ ಕೋರಿಕೆಯನ್ನು ಹೈಕೋರ್ಟ್‌ ವಜಾಗೊಳಿಸಿದ್ದರಿಂದಾಗಿ ಈ ಮಧ್ಯಂತರ ಕೋರಿಕೆಯೊಂದಿಗೆ ಆಕೆ ನೇರವಾಗಿ ಸುಪ್ರೀಂ ಕೋರ್ಟ್‌ನಲ್ಲೇ ಮೇಲ್ಮನವಿ ಸಲ್ಲಿಸಬೇಕಾಗಿದೆ.ಅಧೀನ ನ್ಯಾಯಾಲಯ ನೀಡುವ ಶಿಕ್ಷೆ ಪ್ರಶ್ನಿಸಿ ಸಲ್ಲಿಸುವ ಕ್ರಿಮಿನಲ್‌ ಮೇಲ್ಮನವಿಗಳಲ್ಲಿ ಜೈಲು ಶಿಕ್ಷೆ 7 ವರ್ಷಕ್ಕಿಂತ ಹೆಚ್ಚಾಗಿದ್ದರೆ ಅಂತಹ ಅರ್ಜಿಗಳು ವಿಭಾಗೀಯ ಪೀಠದಲ್ಲಿ ಬರುತ್ತವೆ.