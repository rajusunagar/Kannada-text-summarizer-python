ಬೆಂಗಳೂರು: "ಆರೋಗ್ಯವೇ ಮಹಾಭಾಗ್ಯ' ಎಂಬುದನ್ನು ಮನಗಂಡಿರುವ ಮಾಜಿ ಮುಖ್ಯಮಂತ್ರಿ ಹಾಗೂ ಜೆಡಿಎಸ್‌ ನಾಯಕ ಎಚ್‌.ಡಿ.ಕುಮಾರಸ್ವಾಮಿ ಇದೀಗ ಶಿಸ್ತುಬದ್ಧ ಜೀವನಶೈಲಿಗೆ ಅಂಟಿಕೊಂಡಿದ್ದಾರೆ.ದಿನದ ನಾಲ್ಕು ಗಂಟೆಗಳ ಕಾಲ ಬೆಳಗ್ಗೆ-ಸಂಜೆ ವ್ಯಾಯಾಮ ಮತ್ತು ಯೋಗಕ್ಕೆ ಶರಣಾಗಿರುವ ಕುಮಾರಸ್ವಾಮಿ ಅವರಿಗೆ ವ್ಯಾಯಾಮಕ್ಕೆ ಪುತ್ರ ನಿಖೀಲ್‌ಗೌಡ ಮಾರ್ಗದರ್ಶಕನಾದರೆ ಪತ್ನಿ ಅನಿತಾ ಅವರೇ ಯೋಗ ಗುರು.ಇದೇ ಮೊದಲ ಬಾರಿಗೆ ಮಾಂಸಾಹಾರ ಹಾಗೂ ಎಣ್ಣೆಯಲ್ಲಿ ಕರಿದ ತಿಂಡಿ-ತಿನಿಸು ಸಂಪೂರ್ಣವಾಗಿ ತ್ಯಜಿಸಿರುವ ಕುಮಾರಸ್ವಾಮಿ ತರಕಾರಿ, ಹಣ್ಣುಗಳನ್ನು ಹೆಚ್ಚಾಗಿ ನೆಚ್ಚಿಕೊಂಡಿದ್ದಾರೆ.ಜೆ.ಪಿ.ನಗರದ ತಮ್ಮ ನಿವಾಸದಲ್ಲಿ ಇಪ್ಪತ್ತು ದಿನಗಳಿಂದ ವ್ಯಾಯಾಮ ಮತ್ತು ಯೋಗ ಮಾಡುತ್ತಿರುವ ಅವರು ಮೂರರಿಂದ ನಾಲ್ಕು ಕೇಜಿ ತೂಕ ಇಳಿಸಿದ್ದಾರೆ.ವ್ಯಾಯಾಮ ಮತ್ತು ಯೋಗ ಮಾಡುತ್ತಿರುವುದರಿಂದ ಸ್ವಲ್ಪ ಮಟ್ಟಿಗೆ ತೂಕ ಕಡಿಮೆಯಾಗಿದೆ.