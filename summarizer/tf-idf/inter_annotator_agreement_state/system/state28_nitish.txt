ಬೆಂಗಳೂರು: ತಮಿಳುನಾಡಿನ ಮಾಜಿ ಮುಖ್ಯಮಂತ್ರಿ ಜೆ.ಜಯಲಲಿತಾ ಈ ಬಾರಿಯ ಆಯುಧಪೂಜೆ ಹಾಗೂ ವಿಜಯದಶಮಿ ಹಬ್ಬವನ್ನು ಪರಪ್ಪನ ಅಗ್ರಹಾರ ಕೇಂದ್ರ ಕಾರಾಗೃಹದ ತಮ್ಮ ಸೆಲ್‌ನಲ್ಲೇ "ಆಚರಿಸಿದರು.'ಜಾಮೀನು ಸಿಗುವ ನಿರೀಕ್ಷೆ ಹುಸಿಯಾದ ಹಿನ್ನೆಲೆಯಲ್ಲಿ ಜಯಲಲಿತಾ ಜತೆಗೆ ಇತರೆ ಅಪರಾಧಿಗಳಾದ ಶಶಿಕಲಾ, ಇಳವರಸಿ ಮತ್ತು ಸುಧಾಕರನ್‌ ಸಹ ಹಬ್ಬದ ದಿನವನ್ನು ಜೈಲಿನಲ್ಲಿಯೇ ಕಳೆದರು.ಆಯುಧಪೂಜೆ ದಿನದಂದು ಜೈಲಿನಲ್ಲಿ ನಡೆದ ಪೂಜೆಯಲ್ಲಿ ಜಯಲಲಿತಾ ಭಾಗಿಯಾಗದೆ ತಮಗೆ ನೀಡಿದ ಸೆಲ್‌ನಲ್ಲಿಯೇ ತಂಗಿದ್ದರು.ವಿಜಯದಶಮಿ ದಿನ ಪ್ರಯುಕ್ತ ಜೈಲಿನಲ್ಲಿ ಬಿಸಿಬೇಳೆಬಾತ್‌, ಮೊಸರನ್ನ ಮತ್ತು ಕೆಸರಿ ಬಾತ್‌ ಮಾಡಿ ಹಂಚಲಾಯಿತು.ಮಧುಮೇಹ ಕಾಯಿಲೆ ಇರುವ ಕಾರಣ ಜಯಲಲಿತಾ ಕೆಸರಿಬಾತ್‌ ತಿನ್ನಲಿಲ್ಲ.