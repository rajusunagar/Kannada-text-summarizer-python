ಬೆಂಗಳೂರು: ಆಡಳಿತಕ್ಕೆ ಅನುಕೂಲವಾಗುವ ನಿಟ್ಟಿನಲ್ಲಿ ಮತ್ತು ಜನಸಂಖ್ಯೆ ಆಧಾರದ ಮೇಲೆ ರಾಜ್ಯದಲ್ಲಿ ಹೊಸದಾಗಿ 439 ಗ್ರಾಮ ಪಂಚಾಯ್ತಿಗಳನ್ನು ರಚಿಸುವಂತೆ ಗ್ರಾಮ ಪಂಚಾಯ್ತಿ ಪುನರ್‌ವಿಂಗಡಣಾ ಸಮಿತಿ ರಾಜ್ಯ ಸರ್ಕಾರಕ್ಕೆ ಶಿಫಾರಸು ಮಾಡಿದೆ.ಅದರಂತೆ ಮುಂದಿನ ವರ್ಷ (2015ರ ಮೇ ತಿಂಗಳು) ನಡೆಯಲಿರುವ ಗ್ರಾಮ ಪಂಚಾಯ್ತಿ ಚುನಾವಣೆಗೆ ಮುನ್ನ 439 ಹೊಸ ಗ್ರಾಮ ಪಂಚಾಯ್ತಿಗಳನ್ನು ರಚಿಸಿ ಚುನಾವಣೆ ನಡೆಸುವುದಾಗಿ ಮುಖ್ಯಮಂತ್ರಿ ಸಿದ್ದರಾಮಯ್ಯ ಹೇಳಿದ್ದಾರೆ.ಗ್ರಾಮ ಪಂಚಾಯ್ತಿಗಳ ಪುನರ್ವಿಂಗಡಣೆ ಕುರಿತಂತೆ ಸರ್ಕಾರ ನೇಮಿಸಿದ್ದ ಎಸ್‌.ಜಿ.ನಂಜಯ್ಯನಮಠ ಅಧ್ಯಕ್ಷತೆಯ ಸಮಿತಿ ಈ ಕುರಿತು ಮಂಗಳವಾರ ಮುಖ್ಯಮಂತ್ರಿ ಸಿದ್ದರಾಮಯ್ಯ ಅವರಿಗೆ ವರದಿ ಸಲ್ಲಿಸಿದೆ.ಪ್ರಮುಖ ಶಿಫಾರಸುಗಳು* 15 ಸಾವಿರಕ್ಕಿಂತ ಹೆಚ್ಚು ಜನಸಂಖ್ಯೆ ಇರುವ ಗ್ರಾಮಗಳನ್ನು ನಗರ ಸ್ಥಳೀಯ ಸಂಸ್ಥೆಗಳಾಗಿ ಪರಿಗಣಿಸಬೇಕು* ಗ್ರಾಮ ಪಂಚಾಯ್ತಿ ಅಧ್ಯಕ್ಷರನ್ನು ನೇರವಾಗಿ ಜನರಿಂದಲೇ ಆಯ್ಕೆ ಮಾಡಬೇಕು.*ಗ್ರಾಮಸಭೆ ನಡೆಸುವುದು ಪಂಚಾಯ್ತಿಗೆ ಕಡ್ಡಾಯ ಮತ್ತು ಅದರಲ್ಲಿ ಭಾಗವಹಿಸುವುದು ಗ್ರಾಮಿಕನಿಗೆ ಕಡ್ಡಾಯವಾಗಬೇಕು.*ಪ್ರತಿ ಗ್ರಾಮ ಪಂಚಾಯ್ತಿಗೊಬ್ಬ ಪಂಚಾಯ್ತಿ ಅಭಿವೃದ್ಧಿ ಅಧಿಕಾರಿ ನೇಮಿಸಬೇಕು.* ಪ್ರತಿ 5 ಗ್ರಾಮ ಪಂಚಾಯ್ತಿಗೆ ಒಬ್ಬರಂತೆ ಲೆಕ್ಕ ತಪಾಸಣೆಗಾರರನ್ನು ನೇಮಕ ಮಾಡಬೇಕು.* ಕನಿಷ್ಠ 2 ಗ್ರಾಮ ಪಂಚಾಯ್ತಿಗೆ ಒಬ್ಬ ಇಂಜಿನಿಯರ್‌ ಇರಬೇಕು.- ಜನಸಂಖ್ಯೆಗೆ ಅನುಗುಣವಾಗಿ 20 ವರ್ಷಕ್ಕೊಮ್ಮೆ ಗ್ರಾಮ ಪಂಚಾಯ್ತಿಗಳನ್ನು ಪುನರ್‌ವಿಂಗಡಿಸಬೇಕು..