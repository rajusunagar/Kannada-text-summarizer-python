ಬೆಂಗಳೂರು: ಕೂಲಿ ಕಾರ್ಮಿಕರಿಗಾಗಿ ಕ್ವಾಟ್ರಸ್‌ ನಿರ್ಮಾಣ, ವರ್ಷದಲ್ಲಿ 200 ದಿನ ಕೂಲಿ ಮಾಡುವವರಿಗೆ ಬೋನಸ್‌ ಹಾಗೂ ಉಚಿತ ಆರೋಗ್ಯ ಚಿಕಿತ್ಸೆ.!&nbsp;- "ಸಿ.ಬೈರೇಗೌಡ ರಾಜ್ಯಮಟ್ಟದ ಅತ್ಯುತ್ತಮ ರೈತ ಪ್ರಶಸ್ತಿ' ಪುರಸ್ಕೃತ ಸಕಲೇಶಪುರದ ಹುಂಜುಗೌಡನಹಳ್ಳಿಯ ಎಚ್‌.ಎಲ್‌.ನರೇಶ್‌ ಅವರು ತಮ್ಮ ಹೊಲದಲ್ಲಿ ಕೆಲಸ ಮಾಡುವ ಕೂಲಿಯಾಳುಗಳಿಗೆ ನೀಡಿದ ಸೌಕರ್ಯಗಳಿವು..ರಾಜ್ಯದಲ್ಲಿ ಕೃಷಿ ಕ್ಷೇತ್ರವನ್ನು ಅತಿಯಾಗಿ ಕಾಡುತ್ತಿರುವ ಪ್ರಮುಖ ಸಮಸ್ಯೆ ಕೂಲಿ ಕಾರ್ಮಿಕರ ಕೊರತೆ.ಆದರೆ, ನರೇಶ್‌ ಅವರ ಮಾದರಿ "ಕಾರ್ಮಿಕ ಸುಧಾರಣಾ ನೀತಿ'ಯಿಂದಾಗಿ ಕೃಷಿ ಚಟುವಟಿಕೆಗಳಿಗೆ ಯಾವತ್ತೂ ಕಾರ್ಮಿಕರ ಸಮಸ್ಯೆ ತಲೆದೋರಿಲ್ಲ.ಇದರಿಂದ ಕೃಷಿಯಲ್ಲಿ ಹೆಚ್ಚು ಲಾಭವನ್ನೂ ಗಳಿಸುತ್ತಿದ್ದಾರೆ.