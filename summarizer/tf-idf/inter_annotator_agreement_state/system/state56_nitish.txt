ಮೈಸೂರು: ರಾಜ್ಯದ ಕೆಲವೆಡೆ ಮರಳಿನ ಕೃತಕ ಅಭಾವ ಸೃಷ್ಟಿಸಿ ಹಣ ಮಾಡುವ ದಂಧೆ ನಡೆಯುತ್ತಿದ್ದು, ಕಟ್ಟಡ ನಿರ್ಮಾಣ ಕಾಮಗಾರಿಗೆ ತೀವ್ರ ಹಿನ್ನಡೆ ಉಂಟಾಗಿದೆ."ಕರ್ನಾಟಕ ಮರಳು ನೀತಿ-2011'ರ ಪ್ರಕಾರ ರಾಜ್ಯದಲ್ಲಿ 1,256 ಮರಳು ಬ್ಲಾಕ್‌ಗಳನ್ನು ಗುರುತಿಸಲಾಗಿದೆ.ಆದರೆ, ಈ ಬ್ಲಾಕ್‌ಗಳಲ್ಲಿ ಹರಾಜು ಪ್ರಕ್ರಿಯೆ ನಡೆಯುತ್ತಿಲ್ಲ.ನಿಯಮದ ಪ್ರಕಾರ ಲಾರಿ ಮಾಲೀಕರು ನದಿಪಾತ್ರದಿಂದ ಎತ್ತಿದ ಮರಳನ್ನು ಲೋಕೋಪಯೋಗಿ ಇಲಾಖೆಗೆ ನೀಡಬೇಕು.ಆವಾಂತರಕ್ಕೆ ಕಾರಣವೇನು?ರಾಜ್ಯದಲ್ಲಿ ಈ ಹಿಂದೆ ಒಟ್ಟು 8,614 ಎಕರೆ ಪ್ರದೇಶದಲ್ಲಿ 1,610 ಬ್ಲಾಕ್‌ಗಳನ್ನು ಮರಳು ಹರಾಜು ಪ್ರದೇಶಗಳೆಂದು ಗುರುತಿಸಲಾಗಿತ್ತು.ಕೆಲ ಸಮಸ್ಯೆಗಳಿಂದಾಗಿ ಕೆಲವೆಡೆ ಹರಾಜು ಪ್ರಕ್ರಿಯೆ ಸಮರ್ಪಕವಾಗಿ ನಡೆಯದೆ 1,054 ಎಕರೆ ಪ್ರದೇಶ ವ್ಯಾಪ್ತಿಯ 293 ಬ್ಲಾಕ್‌ಗಳಲ್ಲಿ ಮಾತ್ರ ಹರಾಜು ಮಾಡಲಾಗುತ್ತಿತ್ತು.