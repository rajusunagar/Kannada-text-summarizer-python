ಬೆಂಗಳೂರು : ರಾಜಧಾನಿ ಪೊಲೀಸರ ಕಾರ್ಯನಿರ್ವಹಣೆ ಬಗ್ಗೆ ಸಾರ್ವಜನಿಕರಿಂದ ದೂರು ಸ್ವೀಕಾರಕ್ಕೆ ಕಮೀಷನರ್‌ ಕಚೇರಿಯ ಪ್ರವೇಶದ ದ್ವಾರದಲ್ಲಿ ದೊಡ್ಡದಾದ "ದೂರು ಪೆಟ್ಟಿ'ಗೆ ಇಡುವಂತೆ ರಾಜ್ಯ ಗೃಹ ಸಚಿವ ಕೆ.ಜೆ.ಜಾರ್ಜ್‌ ಆದೇಶಿಸಿದ್ದಾರೆ.ವಿಜಯನಗರದಲ್ಲಿ ಪಶ್ಚಿಮ ವಿಭಾಗದ ಪೊಲೀಸರು ಆಯೋಜಿಸಿದ್ದ "ಜನ ಸಂಪರ್ಕ' ಸಭೆಯಲ್ಲಿ ಮಾತನಾಡಿದ ಗೃಹ ಸಚಿವರು, ಜನರಿಂದ ಪೊಲೀಸರು ಲಂಚ ಕೇಳಿದರೆ ಹಿರಿಯ ಅಧಿಕಾರಿಗಳಿಗಾಲಿ ಅಥವಾ ನನಗೆ ನೇರವಾಗಿ ತಿಳಿಸುವಂತೆ ಮನವಿ ಮಾಡಿದರು.ಸ್ಥಳೀಯವಾಗಿ ನಡೆಯುವ ಕಾನೂನು ಬಾಹಿರ ಚಟುವಟಿಕೆಗಳು ಹಾಗೂ ಪೊಲೀಸರ ಕಾರ್ಯನಿರ್ವಹಣೆ ಬಗ್ಗೆ ದೂರುಗಳನ್ನು ಆಯುಕ್ತರಿಗೆ ಜನರು ದೂರು ಸಲ್ಲಿಸಬಹುದಾಗಿದೆ.ಇದಕ್ಕಾಗಿ ಕಮೀಷನರ್‌ ಕಚೇರಿಯಲ್ಲಿ ದೂರು ಪೆಟ್ಟಿಗೆ ಇಡಲಾಗುವುದು.ಟ್ರಾಫಿಕ್‌ ಇನ್ಸ್‌ಪೆಕ್ಟರ್‌ಗಳಿಗೆ ಬಿಸಿ ಮುಟ್ಟಿಸಿದ ಸಚಿವರುಈ ಸಭೆಯಲ್ಲಿ ಬಹುತೇಕರು ಸಂಚಾರ ಸಮಸ್ಯೆ ಬಗ್ಗೆ ದೂರು ಸಲ್ಲಿಸಿದರು.