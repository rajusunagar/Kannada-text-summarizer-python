ಬೆಂಗಳೂರು: ಮಕ್ಕಳನ್ನು ಮಾರಕ ಕಾಯಿಲೆಗಳಿಂದ ರಕ್ಷಿಸುವ "ಇಂದ್ರಧನುಷ್‌' ಲಸಿಕಾ ಅಭಿಯಾನದ ಮೂರನೇ ಹಂತ ಗುರುವಾರದಿಂದ ರಾಜ್ಯದ ಆರು ಜಿಲ್ಲೆಗಳಲ್ಲಿ ಪ್ರಾರಂಭವಾಗಲಿದೆ.ಬೆಂಗಳೂರು, ಬಳ್ಳಾರಿ, ಕೊಪ್ಪಳ, ರಾಯಚೂರು, ಯಾದಗಿರಿ ಹಾಗೂ ಕಲಬುರಗಿ ಜಿಲ್ಲೆಗಳಲ್ಲಿ ಜುಲೈ ತಿಂಗಳವರೆಗೆ ಲಸಿಕಾ ಸಪ್ತಾಹ ನಡೆಯಲಿದ್ದು, 9747 ಗರ್ಭಿಣಿಯರು ಹಾಗೂ 53866 ಮಕ್ಕಳಿಗೆ ಲಸಿಕೆ ಹಾಕುವ ಗುರಿ ಹೊಂದಲಾಗಿದೆ.ಗಂಟಲು ಮಾರಿ, ನಾಯಿಕೆಮ್ಮು, ಧನುರ್ವಾಯು, ಪೋಲಿಯೋ, ಬಾಲಕ್ಷಯ, ದಡಾರ, ಹೆಪಟೈಟೀಸ್‌-ಬಿ, ಮೆದುಳುಜ್ವರ ಮತ್ತು ನ್ಯುಮೋನಿಯಾ, ಮೆನಂಜೈಟಿಸ್‌ ಉಂಟು ಮಾಡುವ ಹಿಬ್‌ ಬ್ಯಾಕ್ಟೀರಿಯಾ ರೋಗಗಳಿಗೆ ಲಸಿಕೆ ಹಾಕಲಾಗುವುದು.ಈ ಅಭಿಯಾನದಡಿ ಪೋಲಿಯೋಗೆ ಲಸಿಕೆ ಜತೆಗೆ ಚುಚ್ಚುಮದ್ದು ಸಹ ನೀಡಲಾಗುವುದು ಎಂದು ತಿಳಿಸಿದರು.