ಕೊಪ್ಪಳ: ಇತ್ತೀಚೆಗಷ್ಟೇ ತುಮಕೂರಲ್ಲಿ ದೇಶದ ಮೊದಲ ಫ‌ುಡ್‌ಪಾರ್ಕ್‌ ಆರಂಭಗೊಂಡಿತು.ಇದರ ಬೆನ್ನಲ್ಲೇ ಇದೀಗ ಕೊಪ್ಪಳ ಜಿಲ್ಲೆಯ ಗಂಗಾವತಿ ತಾಲೂಕಿನ ನವಲಿಯಲ್ಲಿ ಏಷ್ಯಾದ ಮೊದಲ ರೈಸ್‌ ಟೆಕ್ನಾಲಜಿ ಪಾರ್ಕ್‌ ಸ್ಥಾಪನೆಯಾಗುತ್ತಿದೆ.ತುಂಗಭದ್ರ ಅಚ್ಚುಕಟ್ಟು ಪ್ರದೇಶದ ಭತ್ತ ಬೆಳೆಗಾರರ ಆಶಾಕಿರಣವಾದ ಈ ಪಾರ್ಕ್‌ಗೆ ಮಂಗಳವಾರ ಮುಖ್ಯಮಂತ್ರಿ ಸಿದ್ದರಾಮಯ್ಯ ಶಂಕುಸ್ಥಾಪನೆ ನೆರವೇರಿಸಲಿದ್ದಾರೆ.ರಾಜ್ಯದ ರೈಸ್‌ ಕಾರಿಡಾರ್‌ ಎಂದೇ ಹೆಸರಾದ ಗಂಗಾವತಿ ತಾಲೂಕಿನಲ್ಲಿ ಪ್ರಾರಂಭವಾಗುತ್ತಿದೆ.ಈ ರೈಸ್‌ ಟೆಕ್ನಾಲಜಿ ಪಾರ್ಕ್‌ ಕಾರ್ಯಾರಂಭ ಮಾಡಿದ ಬಳಿಕ ಭತ್ತ ಹೊರ ರಾಜ್ಯಗಳಿಗೆ ರವಾನೆಯಾಗುವುದು ತಪ್ಪಲಿದೆ.