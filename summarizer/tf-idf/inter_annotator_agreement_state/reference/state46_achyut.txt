ಬೆಂಗಳೂರು: ಕೇವಲ ಹದಿಮೂರು ದಿನಗಳ ಅಂತರದಲ್ಲಿ ಸುರಿದ ಎರಡನೇ ಅತಿ ದೊಡ್ಡ ಮಳೆ ಹಾಗೂ ಅಕ್ಟೋಬರ್‌ ಮಾಸದಲ್ಲಿ ಸುರಿದ ದಶಕದ ದಾಖಲೆ ಮಳೆಯಿಂದಾಗಿ ಬುಧವಾರ ನಗರ ಜನಜೀವನ ಮತ್ತೂಮ್ಮೆ ತತ್ತರಿಸಿದೆ.ಬುಧವಾರ ಸಂಜೆ ಬಿಟ್ಟುಬಿಡದೇ ಸುಮಾರು ಎರಡು ತಾಸು ಸುರಿದ ಬಿರುಮಳೆಗೆ ಇತ್ತೀಚೆಗಷ್ಟೇ ಬಾಲಕಿಯನ್ನು ಬಲಿಪಡೆದ ಬಿಳೇಕಹಳ್ಳಿಯೂ ಸೇರಿದಂತೆ ನಗರದ ಹಲವಾರು ತಗ್ಗುಪ್ರದೇಶಗಳು ಜಲಾವೃತಗೊಂಡು ಆತಂಕ ಸೃಷ್ಟಿಸಿತ್ತು.ರಸ್ತೆ ಮಧ್ಯೆ ಸಿಲುಕಿದವರು ಮನೆ ತಲುಪಲು ಪರದಾಡಿದರೆ, ಮನೆಯಲ್ಲಿದ್ದವರು ಮನೆಗಳಿಗೆ ನುಗ್ಗಿದ ಮಳೆ ಮತ್ತು ಕೊಳಚೆ ನೀರಿನಲ್ಲೇ ರಾತ್ರಿ ಕಳೆದರು.ಮನೆಗಳಿಗೆ ನುಗ್ಗಿದ ನೀರುಮೈಸೂರು ರಸ್ತೆಯ ಪಾದರಾಯನಪುರದಲ್ಲಿ ಹತ್ತಕ್ಕೂ ಹೆಚ್ಚು ಮನೆಗಳು, ಬ್ಯಾಟರಾಯನಪುರ, ಅತ್ತಿಕುಪ್ಪೆ, ಕಲ್ಯಾಣನಗರ, ಉತ್ತರಹಳ್ಳಿ, ವೀರಣ್ಣನಪಾಳ್ಯ, ಬಿನ್ನಿಮಿಲ್‌ ಲೇಔಟ್‌ ಸೇರಿದಂತೆ ಹಲವೆಡೆ ನೂರಕ್ಕೂ ಅಧಿಕ ಮನೆಗಳಿಗೆ ನೀರು ನುಗ್ಗಿದೆ.ಧರೆಗುರುಳಿದ ಮರಬಿಟಿಎಂ ಲೇಔಟ್‌ನಲ್ಲಿ ಐದು ಮರಗಳು ಧರೆಗುರುಳಿದ್ದು, ಈ ಪೈಕಿ ಮರವೊಂದು ಟ್ರಾನ್ಸ್‌ಫಾರ್ಮರ್‌ ಮೇಲೆ ಬಿದ್ದಿದೆ.ಟ್ರಾಫಿಕ್‌ ಜಾಮ್‌ಮೈಸೂರು ರಸ್ತೆ ಹಾಗೂ ಮೆಜೆಸ್ಟಿಕ್‌ನ ಖೋಡೆ ಸರ್ಕಲ್‌ ಕಡೆಗೆ ರಸ್ತೆಯಲ್ಲಿ ನೀರು ತುಂಬಿದ್ದರಿಂದ ವಾಹನ ಸಂಚಾರಕ್ಕೆ ಅಡ್ಡಿಯಾಗಿತ್ತು.ಬಾಲಕಿ ಗೀತಾಲಕ್ಷ್ಮೀಯನ್ನು ಹುಡುಕಲು ಬಿಳೇಕಹಲ್ಲಿಯ ಚರಂಡಿಯ ಮೇಲಿನ ಕಲ್ಲುಗಳನ್ನು ಬಿಬಿಎಂಪಿ ಸಿಬ್ಬಂದಿ ತೆಗೆದಿದ್ದು, ನಂತರ ಬಾಲಕಿ ಪತ್ತೆಯಾದ್ದರಿಂದ ತೆಗೆದಿದ್ದ ಚರಂಡಿ ಮೇಲೆ ಎಲ್ಲಾ ಕಲ್ಲುಗಳನ್ನು ಮುಚ್ಚಲು ಬಿಬಿಎಂಪಿ ಆಯುಕ್ತರು ಸಿಬ್ಬಂದಿಗೆ ನಿರ್ದೇಶಿಸಿದ್ದರು.