ಏಕೆಂದರೆ, ಸಿಎಂ ಹಾಗೂ ಕೆಪಿಸಿಸಿ ಅಧ್ಯಕ್ಷರು ಭೇಟಿಯಾದ ಮಾತ್ರಕ್ಕೆ ನಿಗಮ-ಮಂಡಳಿ ನೇಮಕಾತಿ ಪ್ರಕ್ರಿಯೆ ಎಂಬ ಗಜಗರ್ಭ ಫ‌ಲ ನೀಡುವುದಿಲ್ಲ.ಪ್ರಮುಖ ನಾಯಕರಾದ ಮಲ್ಲಿಕಾರ್ಜುನ ಖರ್ಗೆ, ಧರ್ಮಸಿಂಗ್‌, ಬಿ.ಕೆ.ಹರಿಪ್ರಸಾದ್‌, ಆಸ್ಕರ್‌ ಫ‌ರ್ನಾಂಡಿಸ್‌ ಸೇರಿದಂತೆ ಹಲವು ನಾಯಕರು ತಮ್ಮ ಬೆಂಬಲಿಗರ ಹೆಸರನ್ನು ಈಗಾಗಲೇ ಕೆಪಿಸಿಸಿಗೆ ಶಿಫಾರಸು ಮಾಡಿದ್ದಾರೆ.ಈ ಹತ್ತು ವರ್ಷದ ಅವಧಿಯಲ್ಲಿ ನಡೆದ ಹಲವು ಚುನಾವಣೆಗಳ (ಲೋಕಸಭೆ, ವಿಧಾನಸಭೆ ಹಾಗೂ ಸ್ಥಳೀಯ ಸಂಸ್ಥೆಗಳ) ಸಂದರ್ಭದಲ್ಲಿ ಟಿಕೆಟ್‌ ಆಕಾಂಕ್ಷಿಗಳಿಗೆ ಇತರೆ ಉನ್ನತ ಸ್ಥಾನ ದೊರಕಿಸಿಕೊಡುವ ಭರವಸೆ ನೀಡಿಯೇ ಸ್ಪರ್ಧೆಯಿಂದ ಹಿಂತೆಗೆಯುವಂತೆ ಈ ನಾಯಕರು ಮಾಡಿದ್ದಾರೆಹೀಗಾಗಿ ಈಗ ನಾಯಕರ ಮಾತು ಕೇಳಿ ಟಿಕೆಟ್‌ ಪೈಪೋಟಿಯಿಂದ ಹಿಂದೆ ಸರಿದ ಕಾಂಗ್ರೆಸ್ಸಿಗರು ಸ್ಥಾನ-ಮಾನಕ್ಕಾಗಿ ತಮ್ಮ-ತಮ್ಮ ನಾಯಕರ ಬೆನ್ನತ್ತಿದ್ದಾರೆ..ಪ್ರಾಥಮಿಕವಾಗಿ 40 ಪಟ್ಟಿ:ಪೈಪೋಟಿ ತೀವ್ರವಾಗಿರುವ ಹಿನ್ನೆಲೆಯಲ್ಲಿ ರಾಜ್ಯ ನಾಯಕತ್ವ ಮೊದಲ ಹಂತದಲ್ಲಿ 40 ನಿಗಮ-ಮಂಡಳಿಗಳಿಗೆ ನೇಮಕಾತಿ ಪಟ್ಟಿ ಪ್ರಕಟಿಸಿ, ಇದಕ್ಕೆ ದೊರೆಯುವ ಪ್ರತಿಕ್ರಿಯೆಯನ್ನು ಕಾದು ನೋಡಿ ಅನಂತರ ಉಳಿದ ಸ್ಥಾನಗಳ ಭರ್ತಿ ಬಗ್ಗೆ ತೀರ್ಮಾನ ಕೈಗೊಳ್ಳಲಿದೆ ಎಂದು ಮೂಲಗಳು ಹೇಳುತ್ತವೆ.ತಾಲೂಕು ಮಟ್ಟದ ನಿಗಮ ಮಂಡಳಿಗಳು:ಈಗಾಗಲೇ ತಾಲೂಕು ಮಟ್ಟದಲ್ಲಿ ಇರುವ ದೇವಾಲಯಗಳ ಆರಾಧನಾ ಸಮಿತಿ, ಹಾಲು ಒಕ್ಕೂಟ, ಎಪಿಎಂಸಿ ಹಾಗೂ ಭೂ ನ್ಯಾಯ ಮಂಡಳಿಯಂತಹ ಸ್ಥಳೀಯ ಮಟ್ಟದ ನಿಗಮ-ಮಂಡಳಿಗಳಿಗೆ ಸರ್ಕಾರ ನೇಮಕಾತಿ ಆರಂಭಿಸಿದೆ.