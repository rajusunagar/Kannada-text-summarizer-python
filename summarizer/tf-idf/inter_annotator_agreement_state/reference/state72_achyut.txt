ಬೆಂಗಳೂರು : ಕನ್ನಡ ಮಾತನಾಡಲಿಲ್ಲ ಎಂದು ಈಶಾನ್ಯ ಭಾರತೀಯರ ಮೇಲೆ ಹಲ್ಲೆ.ತಡರಾತ್ರಿ ವಿಹಾರ ನಡೆಸುತ್ತಿದ್ದ ದಂಪತಿ ಮೇಲೆ ಕನ್ನಡಿಗ ಪೊಲೀಸರಿಂದ ದೌರ್ಜನ್ಯ.ಕ್ಷುದ್ರ ಕಾರಣಗಳಿಗಾಗಿ ವೈಯಕ್ತಿಕ ನೆಲೆಗಟ್ಟಿನಲ್ಲಿ ಇಬ್ಬರು ವ್ಯಕ್ತಿಗಳ ಅಥವಾ ಸಣ್ಣ ಪುಂಡರ ಗುಂಪುಗಳ ನಡುವೆ ನಡೆವ ಘರ್ಷಣೆಗಳಲ್ಲಿ ಕನ್ನಡವನ್ನು ಎಳೆದು ತಂದು ರಾಷ್ಟ್ರೀಯ ಮಟ್ಟದಲ್ಲಿ ಕನ್ನಡಿಗರ ಹಾಗೂ ಕರುನಾಡಿನ ವರ್ಚಸ್ಸಿಗೆ ಧಕ್ಕೆ ತರುವ ಪ್ರಯತ್ನಗಳಿಗೆ ಕೆಲ ಉದಾಹರಣೆಗಳಿವು.ದುರಂತವೆಂದರೆ ರಾಷ್ಟ್ರೀಯ ಮಾಧ್ಯಮಗಳ ಒತ್ತಡಕ್ಕೆ ಮಣಿಯುವ ನಮ್ಮ ಆಡಳಿತ ವ್ಯವಸ್ಥೆ ಕೂಡ ಘಟನೆಯ ಇನ್ನೊಂದು ಮಗ್ಗಲು ಏನಿರಬಹುದು ಎಂದು ಯೋಚಿಸಲೂ ಹೋಗದೆ ಸ್ಥಳೀಯರ ಮೇಲೆ ಕಠಿಣ ಕ್ರಮ ಪ್ರಯೋಗಿಸತೊಡಗಿದ್ದಾರೆ.ಆದರೂ ನಂತರದಲ್ಲಿ ವೈಯಕ್ತಿಕ ಕಾರಣಗಳಿಗಾಗಿ ಈಶಾನ್ಯ ರಾಜ್ಯದವರು ಅಥವಾ ಉತ್ತರ ಭಾರತೀಯರು ಮತ್ತು ಸ್ಥಳೀಯರ ಜತೆಗೆ ನಡೆಯುವ ಸಣ್ಣ ಪುಟ್ಟ ಗಲಾಟೆಗಳೂ ಭಾಷಾ ತಾರತಮ್ಯದ ಹಲ್ಲೆಗಳಾಗಿ ಪರಿವರ್ತನೆಗೊಳ್ಳುತ್ತಿವೆ.ವಿದ್ಯಾರ್ಥಿಗಳು ಹಾಗೂ ಉದ್ಯೋಗಸ್ಥರು, ಮಡಿವಾಳ, ಎಚ್‌ಎಸ್‌ಆರ್‌ ಲೇಔಟ್‌, ಎಚ್‌ಎಎಲ್‌, ಹುಳಿಮಾವು, ವರ್ತೂರು, ಮೈಕೋ ಲೇಔಟ್‌, ಸಂಪಿಗೆಹಳ್ಳಿ, ಕೊತ್ತನೂರು, ಬಾಸಣವಾಡಿ, ಕೋರಮಂಗಲ, ವೈಟ್‌ಫೀಲ್ಡ್‌, ಮಹದೇವಪುರ, ಅಮೃತಹಳ್ಳಿ ಕಡೆ ಬಾಹುಳ್ಯವಿದೆ ಎನ್ನುತ್ತಾರೆ ಪೊಲೀಸ್‌ ಅಧಿಕಾರಿಗಳು.