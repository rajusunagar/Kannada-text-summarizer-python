ಬೆಂಗಳೂರು: ರಾಜ್ಯದ ಪುರಾತನ ಸ್ಮಾರಕಗಳು, ವಸ್ತು ಸಂಗ್ರಹಾಲಯಗಳು ಮತ್ತು ಪಾರಂಪರಿಕ ಸ್ಥಳಗಳಿಗೆ ಶೀಘ್ರ 3ಡಿ ತಂತ್ರಜ್ಞಾನದ ಭಾಗ್ಯ ಸಿಗಲಿದೆಪ್ರಾಚ್ಯವಸ್ತು ಸಂಗ್ರಹಾಲಯಗಳು ಮತ್ತು ಪರಂಪರೆ ಇಲಾಖೆ ವ್ಯಾಪ್ತಿಗೆ ಬರುವ ಐತಿಹಾಸಿಕ ಸ್ಮಾರಕಗಳು, ವಸ್ತು ಸಂಗ್ರಹಾಲಯಗಳು ಮತ್ತು ಪಾರಂಪರಿಕ ಸ್ಥಳಗಳ ಪೈಕಿ ಪ್ರಮುಖ ಸ್ಮಾರಕಗಳು, ವಸ್ತು ಸಂಗ್ರಹಾಲಯಗಳು ಮತ್ತು ಪಾರಂಪರಿಕ ಸ್ಥಳಗಳ 3ಡಿ ಮ್ಯಾಪಿಂಗ್‌ಗೆ ಗೂಗಲ್‌ ಸಂಸ್ಥೆಯೊಂದಿಗೆ ಒಡಂಬಡಿಕೆ ಮಾಡಿಕೊಳ್ಳುವ ಇಲಾಖೆಯ ಪ್ರಸ್ತಾವನೆಗೆ ಹಸಿರು ನಿಶಾನೆ ತೋರಿಸಿರುವ ರಾಜ್ಯ ಸರ್ಕಾರ, ಷರತ್ತುಬದ್ಧ ಒಡಂಬಡಿಕೆ ಮಾಡಿಕೊಳ್ಳುವಂತೆ ಪ್ರಾಚ್ಯವಸ್ತು ಇಲಾಖೆಗೆ ಸೂಚನೆ ನೀಡಿದೆ..772 ಸ್ಮಾರಕಗಳು:ಪ್ರಾಚ್ಯವಸ್ತು ಇಲಾಖೆ ವಾಪ್ತಿಯಲ್ಲಿ 772 ಐತಿಹಾಸಿಕ ಸ್ಮಾರಕಗಳು, 16 ವಸ್ತು ಸಂಗ್ರಹಾಲಯಗಳು ಮತ್ತು 20 ಪಾರಂಪರಿಕ ಪ್ರದೇಶಗಳು ಇವೆ.ಭದ್ರತೆಗೆ ಧಕ್ಕೆ ಆಗಲ್ಲ: ಶಾಲಿನಿ ರಜನೀಶ್‌"3ಡಿ ಮ್ಯಾಪಿಂಗ್‌ ಒಪ್ಪಂದದಿಂದ ಸ್ಮಾರಕಗಳ ಸುರಕ್ಷತೆ ಮತ್ತು ಭದ್ರತೆಗೆ ಯಾವುದೇ ಧಕ್ಕೆ ಆಗುವುದಿಲ್ಲ ಕನ್ನಡ ಮತ್ತು ಸಂಸ್ಕೃತಿ ಇಲಾಖೆ ಪ್ರಧಾನ ಕಾರ್ಯದರ್ಶಿ ಡಾ.ಶಾಲಿನಿ ರಜನೀಶ್‌ ಸ್ಪಷ್ಟಪಡಿಸಿದ್ದಾರೆ.ಭಾರತೀಯ ಪುರಾತತ್ವ ಸರ್ವೇಕ್ಷಣಾ ಇಲಾಖೆಯವರು ಮಾಡಿಕೊಂಡ ಒಪ್ಪಂದದ ಮಾದರಿಯಲ್ಲೇ ರಾಜ್ಯ ಪ್ರಾಚ್ಯವಸ್ತು ಇಲಾಖೆ ಗೂಗಲ್‌ ಸಂಸ್ಥೆಯೊಂದಿಗೆ ಒಪ್ಪಂದ ಮಾಡಿಕೊಳ್ಳುತ್ತಿದೆ.ಸುರಕ್ಷತೆ ಮತ್ತು ಭದ್ರತೆಯ ಸಾಧಕ-ಬಾಧಕಗಳನ್ನು ಪರಿಶೀಲಿಸಿದ ನಂತರ ಪ್ರಾಚ್ಯವಸ್ತು ಇಲಾಖೆ ಅನುಮೋದಿಸಿದ ಸ್ಮಾರಕಗಳನ್ನು ಮಾತ್ರ 3ಡಿ ಮ್ಯಾಪಿಂಗ್‌ ಮಾಡಲು ಗೂಗಲ್‌ ಸಂಸ್ಥೆ ಬದ್ಧವಾಗಿದೆ.*ಸ್ಮಾರಕ, ಮ್ಯೂಸಿಯಂ ಮತ್ತು ಪಾರಂಪರಿಕ ಸ್ಥಳಗಳ 3ಡಿ ಮ್ಯಾಪಿಂಗ್‌*ಗೂಗಲ್‌ ಜತೆ ಒಡಂಬಡಿಕೆ ಪ್ರಸ್ತಾವನೆಗೆ ಷರತ್ತಿನ ಹಸಿರು ನಿಶಾನೆ* ಗೋಪ್ಯತೆಗೆ ಧಕ್ಕೆ ಆಗದಂತೆ ಮ್ಯಾಪಿಂಗ್‌ಗೆ ಸೂಚನೆ* ಇದರಿಂದ ರಾಜ್ಯದ ಪರಂಪರೆ ಪ್ರಪಂಚದಾದ್ಯಂತ ವಿಸ್ತರಿಸಲು ಅನುಕೂಲ.