ಬೆಂಗಳೂರು: ತರಾತುರಿಯಲ್ಲಿ ಭ್ರಷ್ಟಾಚಾರ ನಿಗ್ರಹ&nbsp;ದಳ (ಎಸಿಬಿ) ರಚನೆ ಮಾಡಿದ್ದ ರಾಜ್ಯ ಸರ್ಕಾರ&nbsp;ಇದೀಗ ಎಸಿಬಿ ರಚನೆ ಕುರಿತಂತೆ ಉದ್ಭವಿಸಿರುವ&nbsp;ಗೊಂದಲಗಳನ್ನು ಬಗೆಹರಿಸಲು ಮುಂದಾಗಿದ್ದು, ಈ&nbsp;ಜವಾಬ್ದಾರಿಯನ್ನು ಕಾನೂನು ಇಲಾಖೆಗೆ ವಹಿಸಲು&nbsp;ತೀರ್ಮಾನಿಸಿದೆ.ಇದಕ್ಕಾಗಿ ದೇಶದ 18 ರಾಜ್ಯಗಳಲ್ಲಿ ಅಸ್ತಿತ್ವದಲ್ಲಿ&nbsp;ರುವ ಎಸಿಬಿ ಕುರಿತಂತೆ ಸಂಪೂರ್ಣ ಮಾಹಿತಿ&nbsp;ತರಿಸಿಕೊಂಡು ಅದನ್ನು ಪರಿಶೀಲಿಸಿ ಯಾವುದೇ&nbsp;ಗೊಂದಲ ಮುಂದುವರಿಯದಂತೆ ರಾಜ್ಯದ&nbsp;ಎಸಿಬಿಗೆ ಪೊಲೀಸ್‌ ಕೈಪಿಡಿ ಅಂತಿಮಗೊಳಿಸಿ&nbsp;ಎಸಿಬಿ ವಿರೋಧಿಸುವವರಿಗೆ ಸೂಕ್ತ ಉತ್ತರ&nbsp;ನೀಡಬೇಕು ಎಂದು ಸಭೆಯಲ್ಲಿ ಮುಖ್ಯಮಂತ್ರಿಗಳು&nbsp;ಸಂಬಂಧಿಸಿದ ಅಧಿಕಾರಿಗಳಿಗೆ ಸೂಚನೆ ನೀಡಿದ್ದಾರೆ.ತನ್ನ ನೌಕರರೇ ನಡೆಸುವ ಭ್ರಷ್ಟಾಚಾರದ&nbsp;ತನಿಖೆಯನ್ನು ಸರ್ಕಾರದ ಒಂದು ಭಾಗವಾದ&nbsp;ಎಸಿಬಿಯೇ ನಡೆಸಿದರೆ ಅದು ಸಮರ್ಪಕವಾಗಿನಡೆಯಲು ಸಾಧ್ಯವಿಲ್ಲ ಎಂಬ ಆರೋಪಗಳ&nbsp;ಜತೆಗೆ ಮೂರು ಪ್ರಮುಖ ಗೊಂದಲಗಳು&nbsp;ಕಾಣಿಸಿಕೊಂಡಿವೆ.1 ಭ್ರಷ್ಟಾಚಾರ ತಡೆ ಕಾಯ್ದೆಯ ಅನುಸಾರ&nbsp;ಸಾರ್ವಜನಿಕ ಸೇವಕರ ವಿರುದಟಛಿ ಭ್ರಷ್ಟಾಚಾರ&nbsp;ಪ್ರಕರಣಗಳ ತನಿಖೆ ನಡೆಸಲು ಪೂರ್ವಾನುಮತಿ&nbsp;ಬೇಡ.2&nbsp;ಯಾವುದೇ ರಾಜ್ಯದಲ್ಲಿ ಎರಡು ಪೊಲೀಸ್‌&nbsp;ವಿಭಾಗಗಳು ಇರಬಾರದು.3 ಎಸಿಬಿಗೆ ಸಂಬಂಧಿಸಿದಂತೆ ಪ್ರತ್ಯೇಕ ಪೊಲೀಸ್‌&nbsp;ಕೈಪಿಡಿ ರಚಿಸಲಾಗುತ್ತದೆ.ಈ ಮೂರು ಗೊಂದಲಗಳ ಜತೆಗೆ ಎಸಿಬಿ ರಚನೆಗೆ&nbsp;ಸಂಬಂಧಿಸಿದಂತೆ ಇರುವ ಎಲ್ಲಾ ಗೊಂದಲಗಳಿಗೆ&nbsp;ಪರಿಹಾರ ಕಂಡುಕೊಳ್ಳಲು ಇತರೆ ರಾಜ್ಯಗಳಲ್ಲಿ ಎಸಿಬಿ&nbsp;ರಚನೆಗೆ ಸಂಬಂಧಿಸಿದಂತೆ ಆಯಾ ರಾಜ್ಯಗಳು&nbsp;ಹೊರಡಿಸಿರುವ ಆದೇಶಗಳನ್ನು ತರಿಸಿಕೊಂಡು&nbsp;ಅವುಗಳನ್ನು ಕೂಲಂಕಶವಾಗಿ ಪರಿಶೀಲಿಸಿ ಒಂದು&nbsp;ತೀರ್ಮಾನಕ್ಕೆ ಬರುವಂತೆ ಕಾನೂನು ಇಲಾಖೆಗೆ&nbsp;ಮುಖ್ಯಮಂತ್ರಿಗಳು ನಿರ್ದೇಶನ ನೀಡಿದ್ದಾರೆ.