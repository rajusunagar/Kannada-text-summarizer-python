ಬೆಂಗಳೂರು: ಸೌರ ವಿದ್ಯುತ್‌ ಉತ್ಪಾದನೆಗೆ ಇನ್ನು ಭೂಸ್ವಾಧೀನ ಸಮಸ್ಯೆ ತಲೆದೋರಬಾರದು ಎಂದರೆ ಏನು ಮಾಡಬೇಕು?ಯಾರ ಬಳಿ ಜಮೀನಿದೆಯೋ ಅವರಿಗೇ ಸೌರವಿದ್ಯುತ್‌ ಉತ್ಪಾದನೆ ಮಾಡಲು ಅವಕಾಶ ನೀಡಬೇಕು.ರಾಜ್ಯ ಸರ್ಕಾರ ಇಂತಹದ್ದೊಂದು ಆಲೋಚನೆ ಮಾಡಿದೆ.ಇದರಿಂದ ಕೃಷಿ ಭೂಮಾಲಿಕರು, ಭೂ ಮಾಲಿಕತ್ವ ಹೊಂದಿರುವ ಮತ್ತು ವಿದ್ಯಾಸಂಸ್ಥೆಗಳನ್ನು ಹೊಂದಿರುವ ವಿಶ್ವವಿದ್ಯಾಲಯಗಳು, ಚಾರಿಟೆಬಲ್‌ ಸಂಸ್ಥೆಗಳು, ಟ್ರಸ್ಟ್‌ಗಳು, ಸೊಸೈಟಿಗಳೂ ಸೌರವಿದ್ಯುತ್‌ ಉತ್ಪಾದಿಸಿ ವಿದ್ಯುತ್‌ ವಿತರಣಾ ಕಂಪನಿಗಳಿಗೆ (ಎಸ್ಕಾಂಗಳು) ಮಾರಾಟ ಮಾಡಬಹುದು.ಆದರೆ, ವಿದ್ಯುತ್‌ ಉತ್ಪಾದನೆ ಮಾಡಬೇಕಾದರೆ ಸ್ವಂತ ಭೂಮಿ ಹೊಂದಿದ್ದರೆ ಸಾಲದು, 6-7 ಕೋಟಿ ರೂ.ಬಂಡವಾಳವೂ ಇರಬೇಕು.2014ರಿಂದ 2021ರ ಅವಧಿಯಲ್ಲಿ ಈ ಮೂಲಕ 300 ಮೆಗಾವ್ಯಾಟ್‌ ವಿದ್ಯುತ್‌ ಉತ್ಪಾದನೆಯ ಗುರಿ ಹೊಂದಲಾಗಿದೆ.ಈ ಪೈಕಿ ಶೇ.3ರಷ್ಟನ್ನು ಅಂದರೆ 9 ಮೆಗಾವ್ಯಾಟ್‌ ವಿದ್ಯುತ್‌ ಉತ್ಪಾದನೆಯನ್ನು ಮೀಸಲಾತಿ ಸಂಸ್ಥೆಗಳು, ಟ್ರಸ್ಟ್‌ಗಳು ಮತ್ತು ದತ್ತಿ ಸಮಾಜಗಳಿಗೆ ಮೀಸಲಿಡಲಾಗಿದೆ.ಆನ್‌ಲೈನ್‌ನಲ್ಲಿ ಅರ್ಜಿ ಸಲ್ಲಿಸುವ ವೇಳೆ ಪಹಣಿ, ಡಿಡಿ ಮತ್ತು ಜಾತಿ ಪ್ರಮಾಣಪತ್ರಗಳನ್ನು ಸ್ಕ್ಯಾನ್‌ ಮಾಡಿ ಅರ್ಜಿ ಜತೆ ಕಳುಹಿಸಿಕೊಡಬೇಕು.ಪಪಂಗಡಕ್ಕೆ 10 ಮೆ.ವ್ಯಾಟ್‌ ಮತ್ತು ಸಾಮಾನ್ಯ ವರ್ಗದ ಭೂಮಾಲಿಕರಿಗೆ 106 ಮೆ.ವ್ಯಾಟ್‌.- ಮೆಸ್ಕಾಂ ವ್ಯಾಪ್ತಿಯಲ್ಲಿ ಪ.ಜಾತಿಗೆ 4 ಮೆ.ವ್ಯಾಟ್‌, ಪ.ಪಂಗಡಕ್ಕೆ 2 ಮೆ.ವ್ಯಾಟ್‌ ಮತ್ತು ಸಾಮಾನ್ಯ ವರ್ಗದ ಭೂಮಾಲಿಕರಿಗೆ 17 ಮೆ.ವ್ಯಾಟ್‌.- ಹೆಸ್ಕಾಂ ವ್ಯಾಪ್ತಿಯಲ್ಲಿ ಪ.ಜಾತಿಗೆ 10 ಮೆ.ವ್ಯಾ, ಪ.ಪಂಗಡಕ್ಕೆ 4 ಮೆ.ವ್ಯಾ, ಸಾಮಾನ್ಯ ವರ್ಗದ ಭೂಮಾಲಿಕರಿಗೆ 44 ಮೆ.ವ್ಯಾಟ್‌.- ಜೆಸ್ಕಾಂ ವ್ಯಾಪ್ತಿಯಲ್ಲಿ ಪ.ಜಾತಿಗೆ 7 ಮೆ.ವ್ಯಾ, ಪ.ಪಂಗಡಕ್ಕೆ 3 ಮೆ.ವ್ಯಾ, ಸಾಮಾನ್ಯ ವರ್ಗದ ಭೂಮಾಲಿಕರಿಗೆ 28 ಮೆ.ವ್ಯಾಟ್‌.- ಚೆಸ್ಕಾಂ ವ್ಯಾಪ್ತಿಯಲ್ಲಿ ಪ.ಜಾತಿಗೆ 5 ಮೆ.ವ್ಯಾ, ಪ.ಪಂಗಡಕ್ಕೆ 2 ಮೆ.ವ್ಯಾ, ಸಾಮಾನ್ಯ ವರ್ಗದ ಭೂಮಾಲಿಕರಿಗೆ 25 ಮೆ.ವ್ಯಾಟ್‌..