ಗುರುವಾರ ಬೀದರ್‌, ರಾಯಚೂರು ಹಾಗೂ ಕಲಬುರ್ಗಿಯಲ್ಲಿ 43 ಡಿಗ್ರಿ ಉಷ್ಣಾಂಶ ದಾಖಲಾಗಿದ್ದು, ಬೀದರ್‌ ಜಿಲ್ಲೆಯಲ್ಲಿ ಏಪ್ರಿಲ್‌ ತಿಂಗಳ ಸಾರ್ವಕಾಲಿಕ ಗರಿಷ್ಠ ತಾಪಮಾನ ದಾಖಲಾಗಿರುವುದು ಹಾಗೂ ಉದ್ಯಾನನಗರಿ ಬೆಂಗಳೂರಿನಲ್ಲಿ ಏಪ್ರಿಲ್‌ ತಿಂಗಳಲ್ಲಿ ಸಾರ್ವಕಾಲಿಕ 3ನೇ ಅತಿ ಹೆಚ್ಚು ಉಷ್ಣಾಂಶ ದಾಖಲಾ ಗಿರುವುದೇ ಇದಕ್ಕೆ ಸಾಕ್ಷಿ.ಉದ್ಯಾನನಗರಿ ಬೆಂಗಳೂರು ಕೇಂದ್ರದಲ್ಲಿ 1931ರ ಏಪ್ರಿಲ್‌&nbsp;ತಿಂಗಳಲ್ಲ 38.3 ಡಿಗ್ರಿ ಉಷ್ಣಾಂಶ ದಾಖಲಾಗಿದ್ದು, ಇದು ಏಪ್ರಿಲ್‌ ತಿಂಗಳಲ್ಲಿ ದಾಖಲಾದ ಸಾರ್ವಕಾಲಿಕ ಅತಿ ಹೆಚ್ಚು&nbsp;ಉಷ್ಣಾಂಶ.ರಾಜ್ಯದ ಬಹುತೇಕ ನಗರಗಳಲ್ಲಿ ಸಾಧಾರಣಕ್ಕಿಂತ ಹೆಚ್ಚು ಉಷ್ಣಾಂಶ ದಾಖಲಾಗಿದ್ದು, ಉತ್ತರ ಒಳನಾಡಿನ ಬಹುತೇಕ&nbsp;ನಗರಗಳಲ್ಲಿ ಸಾಧಾರಣಕ್ಕಿಂತ ಹೆಚ್ಚು ಗರಿಷ್ಠ ಉಷ್ಣಾಂಶ, ದಕ್ಷಿಣ ಒಳನಾಡು ಪ್ರದೇಶದ ಹಲವೆಡೆ ಹಾಗೂ ಕರಾವಳಿ ಕರ್ನಾಟಕದ&nbsp;ಕೆಲವು ನಗರಗಳಲ್ಲಿ ಸಾಧಾರಣಕ್ಕಿಂತ ಹೆಚ್ಚು ಉಷ್ಣಾಂಶ ದಾಖಲಾಗಿದೆ ಎಂದು ಹವಾಮಾನ ಇಲಾಖೆ ಅಧಿಕಾರಿಗಳು ತಿಳಿಸಿದ್ದಾರೆ.ದಕ್ಷಿಣ ಒಳನಾಡು ಭಾಗದಲ್ಲಿ ಬೆಂಗಳೂರು ಕೆಂಪೇಗೌಡ ಅಂತಾರಾಷ್ಟ್ರೀಯ ವಿಮಾನ ನಿಲ್ದಾಣ 38 ಡಿಗ್ರಿ, ಚಿತ್ರದುರ್ಗ 39, ಶಿವಮೊಗ್ಗ 39, ಚಿಕ್ಕನಹಳ್ಳಿ 39, ಚಿಂತಾಮಣಿ 38, ಮಂಡ್ಯ 38, ಮೈಸೂರು 38, ಚಿತ್ರದುರ್ಗ 39, ಬಳ್ಳಾರಿ 42 ಡಿಗ್ರಿ, ದಾವಣಗೆರೆ 39 ಡಿಗ್ರಿ, ಹಾಸನ 38 ಡಿಗ್ರಿ, ಮಂಡ್ಯ ನಗರದಲ್ಲಿ 38 ಡಿಗ್ರಿ ಉಷ್ಣಾಂಶ ದಾಖಲಾಗಿದೆ.