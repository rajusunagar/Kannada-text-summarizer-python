ಬೆಂಗಳೂರು: ರಾಜ್ಯದ ಗ್ರಾಮೀಣ ಭಾಗಗಳಲ್ಲಿ ಬಚ್ಚಲುಮನೆ ಸಹಿತ ಶೌಚಾಲಯ ನಿರ್ಮಾಣ ಕುರಿತ ಗೌರವ ಯೋಜನೆಗೆ ಶೀಘ್ರದಲ್ಲೇ ಚಾಲನೆ ನೀಡಲಾಗುವುದು ಎಂದು ಗ್ರಾಮೀಣಾಭಿವೃದ್ಧಿ ಮತ್ತು ಪಂಚಾಯತ್‌ರಾಜ್‌ ಸಚಿವ ಎಚ್‌ಕೆ.ಪಾಟೀಲ್‌ ಹೇಳಿದ್ದಾರೆ..ಇದರ ಜತೆಗೆ ಹಳ್ಳಿಗಾಡಿನಲ್ಲಿ ಸ್ನಾನಗೃಹ, ಬಟ್ಟೆ ಬದಲಾಯಿಸುವ ಕೋಣೆ, ಕೈತೊಳೆಯುವ ಸ್ಥಳ ಹೊಂದಿರುವ ಸಾರ್ವಜನಿಕ ಶೌಚಾಲಯ ಸಂಕೀರ್ಣ ನಿರ್ಮಾಣ ಯೋಜನೆಗೂ ಚಾಲನೆ ನೀಡಲಾಗುವುದು ಎಂದು ತಿಳಿಸಿದರು.ಕಮ್ಯುನಿಕೇಷನ್‌ ಫಾರ್‌ ಡೆವಲಪ್‌ಮೆಂಟ್‌ ಅಂಡ್‌ ಲರ್ನಿಂಗ್‌ (ಸಿಡಿಎಲ್‌) ಸ್ವಯಂಸೇವಾ ಸಂಸ್ಥೆ ಮತ್ತು ಯೂನಿಸೆಫ್ ಜಂಟಿಯಾಗಿ ವಿಕಾಸಸೌಧದಲ್ಲಿ ಬುಧವಾರ ಹಮ್ಮಿಕೊಂಡಿದ್ದ ನೈರ್ಮಲ್ಯ ಕುರಿತಾದ ಮಾಧ್ಯಮ ವಿಚಾರ ಸಂಕಿರಣ ಉದ್ಘಾಟಿಸಿ ಅವರು ಮಾತನಾಡಿದರು.ಪ್ರಸ್ತುತ ಪ್ರತಿ ಕುಟುಂಬಕ್ಕೆ 70 ಲೀಟರ್‌ ನೀರು ಒದಗಿಸಬೇಕು.ಕನಿಷ್ಠ 55 ಲೀಟರ್‌ ಕಡ್ಡಾಯ ಎಂದು ಹೇಳಲಾಗುತ್ತಿದೆಯಾದರೂ ರಾಜ್ಯದಲ್ಲಿ 7ರಿಂದ 8 ಸಾವಿರ ಹಳ್ಳಿಗಳಲ್ಲಿ ಕುಟುಂಬಕ್ಕೆ 14-15 ಲೀಟರ್‌ ನೀರು ಒದಗಿಸಲು ಮಾತ್ರ ಸರ್ಕಾರದಿಂದ ಸಾಧ್ಯವಾಗುತ್ತಿದೆ.