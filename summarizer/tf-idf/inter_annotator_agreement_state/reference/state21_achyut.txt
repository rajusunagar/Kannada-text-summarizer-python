ಜಯಲಲಿತಾ ಅವರ ಪ್ರಕರಣದಲ್ಲಿ ಪ್ರಾಸಿಕ್ಯೂಷನ್‌ ಪರ ವಾದ ಬಹುತೇಕ ಪೂರ್ಣಗೊಳಿಸಿ, ಪ್ರಮುಖ ಆರೋಪಿ ಜಯಲಲಿತಾ ಅವರ ಪಾಟಿ ಸವಾಲು ಮುಗಿಯುವವರೆಗೆ ಪ್ರಕರಣದ ವಿಶೇಷ ಅಭಿಯೋಜಕರಾಗಿದ್ದ ಬಿ.ವಿ.ಆಚಾರ್ಯ ಅವರು "ಉದಯವಾಣಿ' ಜತೆ ಮಾತನಾಡಿದ್ದಾರೆ.259 ಸಾಕ್ಷಿಗಳ ಹೇಳಿಕೆ ಪೂರ್ಣಗೊಂಡು ಇನ್ನೇನು ಪ್ರಾಸಿಕ್ಯೂಷನ್‌ ಪರ ವಿಚಾರಣೆ ಮುಗಿಯುತ್ತಿದೆ ಎನ್ನುವ ಸಂದರ್ಭದಲ್ಲಿ ತಮಿಳುನಾಡಿನಲ್ಲಿ ಮತ್ತೆ ಜಯಲಲಿತಾ ಮುಖ್ಯಮಂತ್ರಿಯಾದರು.ಈ ಸಂದರ್ಭದಲ್ಲಿ ಆ ಸಾಕ್ಷಿಗಳು ತಾವು ಮೊದಲು ನೀಡಿದ್ದ ಹೇಳಿಕೆ ಸುಳ್ಳು ಎಂದು ಹೇಳಿದ್ದರು.ಅದರಂತೆ 259 ಸಾಕ್ಷಿಗಳ ಪೈಕಿ ಉಲ್ಟಾ ಹೇಳಿಕೆ ನೀಡಿದ್ದ 76 ಮಂದಿಯನ್ನು ಮತ್ತೆ ವಿಚಾರಣೆಗೆ ಒಳಪಡಿಸಲು ಅವಕಾಶವಿತ್ತು.ಅವರ ಪಾಟಿ ಸವಾಲು ಮುಗಿಸಿ ಶಶಿಕಲಾ ಅವರ ಪಾಟಿ ಸವಾಲು ಆರಂಭವಾಗಿತ್ತು.ನಂತರ ಬೇರೆಯವರು ಈ ಕಾರ್ಯ ಪೂರ್ಣಗೊಳಿಸಿದರು.