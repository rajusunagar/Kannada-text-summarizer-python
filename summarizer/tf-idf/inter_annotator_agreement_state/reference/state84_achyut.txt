ನವದೆಹಲಿ: ಐಪಿಎಲ್‌ ಸೇರಿದಂತೆ ಭಾರತೀಯ ಕ್ರಿಕೆಟ್‌ನಲ್ಲೇ ಅಲ್ಲೋಲಕಲ್ಲೋಲ ಮೂಡಿಸಿರುವ ಸ್ಪಾಟ್‌ಫಿಕ್ಸಿಂಗ್‌ ವಿಚಾರಣೆ ಮಹತ್ವದ ಹಂತಕ್ಕೆ ತಲುಪಿದೆ.ಶುಕ್ರವಾರ ನಡೆದ ವಿಚಾರಣೆ ವೇಳೆ ಸರ್ವೋಚ್ಚ ನ್ಯಾಯಾಲಯ, ಬಿಸಿಸಿಐ ಉಚ್ಚಾಟಿತ ಅಧ್ಯಕ್ಷ ಎನ್‌.ಶ್ರೀನಿವಾಸನ್‌, ಅಳಿಯ ಗುರುನಾಥ್‌ ಮೈಯಪ್ಪನ್‌, ಐಪಿಎಲ್‌ ಮಾಜಿ ಸಿಇಒ ಸುಂದರ್‌ ರಾಮನ್‌, ರಾಜಸ್ಥಾನ್‌ ರಾಯಲ್ಸ್‌ ಸಹ ಮಾಲಿಕ ರಾಜ್‌ಕುಂದ್ರಾ ಹೆಸರುಗಳನ್ನು ಫಿಕ್ಸಿಂಗ್‌ ಆರೋಪಿಗಳೆಂದು ಹೆಸರಿಸಿದೆ.ಒಟ್ಟು 13 ಮಂದಿ ಮುದ್ಗಲ್‌ ಸಮತಿ ನ್ಯಾಯಾಲಯಕ್ಕೆ ನೀಡಿದ ವರದಿಯಲ್ಲಿದ್ದಾರೆ.ಇವರಲ್ಲಿ 4 ಮಂದಿ ಪ್ರಮುಖರ ಹೆಸರನ್ನು ಬಹಿರಂಗಪಡಿಸಲಾಗಿದೆ.ಬಾಕಿ ಹೆಸರನ್ನು ನ.24ರ ಮುಂದಿನ ವಿಚಾರಣೆ ವೇಳೆ ಬಹಿರಂಗಪಡಿಸುವ ಸಾಧ್ಯತೆಯಿದೆ.ನ.10ರಂದೇ ಬಹಿರಂಗಪಡಿಸಲು ಸಿದ್ಧವಿತ್ತು: ಸರ್ವೋಚ್ಚ ನ್ಯಾಯಾಲಯ ನ.10ರಂದೇ ಮುದ್ಗಲ್‌ ಸಮಿತಿಯಲ್ಲಿದ್ದ ಹೆಸರನ್ನು ಬಹಿರಂಗಗೊಳಿಸಲು ಹೊರಟಿತ್ತು.3 ಕ್ರಿಕೆಟಿಗರ ಹೆಸರು ಬಹಿರಂಗಪಡಿಸಿ ಹಿಂತೆಗೆದುಕೊಂಡ ಸುಪ್ರೀಂನ್ಯಾ.ಟಿ.ಎಸ್‌.ಠಾಕೂರ್‌ರವರಿದ್ದ ಪೀಠ ಮುದ್ಗಲ್‌ ಸಮಿತಿಯಲ್ಲಿದ್ದ ಆರೋಪಿಗಳ ಹೆಸರು ಬಹಿರಂಗಪಡಿಸುವ ವೇಳೆ ಅಚಾನಕ್ಕಾಗಿ ಮೂವರು ಕ್ರಿಕೆಟಿಗರ ಹೆಸರನ್ನೂ ಬಹಿರಂಗಪಡಿಸಿತ್ತು.*ಐಪಿಎಲ್‌ ಸ್ಪಾಟ್‌ಫಿಕ್ಸಿಂಗ್‌ ಹಗರಣ*ಸರ್ವೋಚ್ಚ ನ್ಯಾಯಾಲಯದಲ್ಲಿ ನಾಲ್ವರ ಹೆಸರು ಬಹಿರಂಗ*ಶ್ರೀನಿವಾಸನ್‌, ಅಳಿಯ ಮೈಯಪ್ಪನ್‌, ಸುಂದರ್‌ರಾಮನ್‌, ರಾಜ್‌ಕುಂದ್ರಾ ಹೆಸರು ಬಹಿರಂಗ*ಬಾಕಿ ಹೆಸರನ್ನು ನ24ರ ವಿಚಾರಣೆ ವೇಳೆ ನ್ಯಾಯಾಲಯ ಬಹಿರಂಗ ಮಾಡುವ ಸಾಧ್ಯತೆ*ಮೂವರು ಹಾಲಿ ಕ್ರಿಕೆಟಿಗರ ಹೆಸರನ್ನೂ ಅಚಾನಕ್‌ ಬಹಿರಂಗಪಡಿಸಿ ಹಿಂತೆಗೆದುಕೊಂಡ ಪೀಠ.