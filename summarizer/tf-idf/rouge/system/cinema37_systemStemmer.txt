ಬಾಲಿವುಡ್'ನ ಬಾಕ್ಸಾಫೀಸ್ ಕ್ವೀನಾಗಿ ಮೆರೆಯುತ್ತಿರುವ ಬಬ್ಲಿ ಬೆಡಗಿ ಕಂಗನಾ ರಣಾವತ್ 'ಕಟ್ಟಿ ಬಟ್ಟಿ' ಚಿತ್ರದಲ್ಲಿ ಸಿನಿಮಾಟೊಗ್ರಾಫರಾಗಿ ತಮ್ಮ ಕೈಚಳಕ ತೋರಿಸುವ ಮೂಲಕ ತಾನು ಇತರೆ ನಾಯಕಿಯರಿಗಿಂತ ಒಂದೆಜ್ಜೆ ಮುಂದೆ ಎಂದು ತೋರಿಸಿಕೊಟ್ಟಿದ್ದಾರೆ.. 
ನಿಖಿಲ್ ಅಡ್ವಾಣಿ ನಿರ್ದೇಶನದ 'ಕಟ್ಟಿ ಬಟ್ಟಿ' ಚಿತ್ರದಲ್ಲಿ ಇಮ್ರಾನ್ ಖಾನ್'ಗೆ ನಾಯಕಿಯಾಗಿ ನಟಿಸುತ್ತಿರುವ ಕಂಗನಾ ಚಿತ್ರದಲ್ಲಿ ಬರುವ ಸನ್ನಿವೇಶವೊಂದಕ್ಕೆ ಸ್ವಂತಃ ಕೈಯಲ್ಲಿ ಕ್ಯಾಮೆರಾ ಹಿಡಿದು ಆಕ್ಷನ್ ಕಟ್ ಹೇಳಿರುವುದು ವಿಶೇಷವಾಗಿದೆ.. 
ಕಟ್ಟಿ ಬಟ್ಟಿ ಚಿತ್ರದ ಸಿನಿಮಾಟೊಗ್ರಾಫರ್ ತುಷಾರ್'ರ ಅನುಮತಿಯೊಂದಿಗೆ ಕ್ಯಾಮೆರಾ ಚಲಾಯಿಸಿದ ಕಂಗನಾ ಮಾಡಿರುವ ಶೂಟ್ ಸೀನ್ ಈ ಚಿತ್ರದಲ್ಲಿನ ನನ್ನ ಮೆಚ್ಚಿನ ದೃಶಾವಳಿ ಎಂದು ಹೇಳಿಕೊಂಡಿದ್ದಾರೆ ನಿರ್ದೇಶಕ  ನಿಖಿಲ್ ಅಡ್ವಾಣಿ.. 
'ಕ್ವೀನ್' ಚಿತ್ರದಲ್ಲಿ ತಮ್ಮ ಪ್ರತಿಭೆಯನ್ನು ಧಾರೆಯೆರೆದಿದ್ದ ಕಂಗನಾ ತನು ವೆಡ್ಸ್ ಮನು ಚಿತ್ರಗಳ ಮೂಲಕ ಸೂಪರ್ ಸ್ಟಾರ್ಸ್'ಯಿಲ್ಲದ ಚಿತ್ರಗಳೂ ಬಾಕ್ಸಾಫೀಸ್ ಲೂಟಿ ಮಾಡುತ್ತದೆ ಎಂದು ನಿರೂಪಿಸಿದ್ದರು. 
