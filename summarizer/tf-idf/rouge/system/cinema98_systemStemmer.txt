ಮುಂಬಯಿ: ಇಂಡಿಯನ್‌ ಐಡಲ್‌ ಜೂನಿಯರ್‌ ಪ್ರಶಸ್ತಿಯನ್ನು ಒಡಿಶಾದ ಸಂಗೀತ ಬಾಲ ಪ್ರತಿಭೆ ಎನಿಸಿರುವ ಬಾಲಕಿ ಅನನ್ಯಾ ನಂದಾ ಗೆದ್ದುಕೊಂಡಿದ್ದಾಳೆ.. 
ಇಂಡಿಯನ್‌ ಐಡಲ್‌ ಜೂನಿಯರ್‌ ಸ್ಪರ್ಧೆಯ ಮಹಾ ಫೈನಲ್‌ನ ಎಲ್ಲ ಮೂವರು ತೀರ್ಪುಗಾರರಾದ ನಟಿ ಸೋನಾಕ್ಷಿ, ವಿಶಾಲ್‌ ದದ್ಲಾನಿ ಮತ್ತು ಸಲೀಮ್‌ ಮರ್ಚಂಟ್‌ ಅವರು ಈ ಸ್ಪರ್ಧೆಯ ಅಂತಿಮ ಸುತ್ತಿಗೆ ಬಂದ ಮೂರೂ ಯುವ ಸಂಗೀತ ಪ್ರತಿಭೆಗಳನ್ನು ಕಠಿನ ಪರೀಕ್ಷೆಗೆ ಗುರಿಪಡಿಸಿದರು.. 
28ರ ಹರೆಯದ ತೇವರ್‌ ಖ್ಯಾತಿಯ ನಟಿ ಈ ಸಂದರ್ಭದಲ್ಲಿ ಸಾಡೀ ಕೇ ಫಾಲ್‌ ಸಾ, ರಾಣೀ ತು ಮೈ ರಾಜಾ, ಪೊನ್‌ ಪೋನ್‌, ತಮಾಂಚೇ ಪೇ ಡಿಸ್ಕೋ, ಪಾರ್ಟಿ ಆಲ್‌ ನೈಟ್‌ ಮುಂತಾದ ಜನಪ್ರಿಯ ಹಾಡುಗಳಿಗೆ ಅತ್ಯಾಕರ್ಷಕ ನೃತ್ಯವನ್ನು ಪ್ರದರ್ಶಿಸಿದರು.. 
ಕಾಮಿಡಿ ನೈಟ್‌ನ ಕಪಿಲ್‌ ಶರ್ಮಾ ಅವರು ಈ ಶೋದಲ್ಲಿ ತಮ್ಮ ಮುಂಬರಲಿರುವ ಚೊಚ್ಚಲ ನಟನೆಯ ಕಿಸ್‌ ಕಿಸ್ಕೋ ಪ್ಯಾರ್‌ ಕರೂಂ ಚಿತ್ರದ ಪ್ರಚಾರ ಕಾರ್ಯಕೈಗೊಂಡರಲ್ಲದೆ ಚಿಣ್ಣರೊಡಗೂಡಿ ಕೆಲವು ಸೂಪರ್‌ ಹಿಟ್‌ ಹಾಡುಗಳನ್ನು ಹಾಡಿ ರಂಜಿಸಿದರು. 
