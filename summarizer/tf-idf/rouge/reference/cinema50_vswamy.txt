ಮುಂಬಯಿ : ನಟಿ ನೇಹಾ ದೂಪಿಯಾ ಅವರು ಇದೀಗ ಭಾರೀ ಸುದ್ದಿಯಲ್ಲಿದ್ದಾರೆ.ಅದಕ್ಕೆ ಕಾರಣ ಸಿನೆಮಾವಲ್ಲ, ಬದಲಾಗಿ ಅವರು ಪ್ರಧಾನಿ ಮೋದಿ ಅವರ ವಿರುದ್ದ ಟ್ವೀಟ್‌ ಮಾಡಿ ಪ್ರಚಾರಕ್ಕೆ ಬಂದಿದ್ದಾರೆ.ಮುಂಬಯಿಯಲ್ಲಿ ಕಳೆದೆರಡು ದಿನಗಳಿಂದ ಮಳೆಯಿಂದಾಗಿ ಜನ ಜೀವನ ಅಸ್ತವ್ಯಸ್ತವಾಗಿ ಪರದಾಡಿದ &nbsp;ಬಗ್ಗೆ ಆಕ್ರೋಶ ವ್ಯಕ್ತ ಪಡಿಸಿ ಮೋದಿ ವಿರುದ್ದ ನೇಹಾ ದೂಪಿಯಾ ಟ್ವೀಟ್‌ ಮಾಡಿದ್ದರು.''ಒಂದೇ ಮಳೆಗೆ ಮುಂಬಯಿ ನಗರ ಸ್ತಬ್ಧವಾಗಿದೆ.ಉತ್ತಮ ಆಡಳಿತವೆಂದರೆ ಸೆಲ್ಫಿ ತೆಗೆಯುವುದು ಮತ್ತು ಯೋಗ ಮಾಡುವಂತೆ ಹೇಳುವುದಲ್ಲ.ನಿಮ್ಮ ಜನರು ಸುರಕ್ಷಿತವಾಗಿರುವಂತೆ ಮಾಡುವುದು'' ಎಂದು ಟ್ವೀಟ್‌ ಮಾಡಿದ್ದರು.