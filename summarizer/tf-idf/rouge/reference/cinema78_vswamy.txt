ಭಜರಂಗಿ ಭಾಯಿಜಾನ್ ಚಿತ್ರದ ಸಕ್ಸಸ್ ಬಳಿಕ ದಬಂಗ್ ಖಾನ್ 'ಪ್ರೇಮ್ ರತನ್ ಧನ್ ಪಾಯೊ' ಹಾಗೂ ಸುಲ್ತಾನ್ ಚಿತ್ರದಲ್ಲಿ ಅಭಿನಯಿಸುತ್ತೀರುವುದು ಈ ಹಿಂದೆ ಓದಿರುತ್ತೀರಿ.ಅದರಲ್ಲೂ 'ಪ್ರೇಮ್ ರತನ್ ಧನ್ ಪಾಯೊ' ಚಿತ್ರದಲ್ಲಿ ಸಲ್ಲು ಸೋನಂ ಕಪೂರ್'ರೊಂದಿಗೆ ಡ್ಯುಯೆಟ್ ಹಾಡಲಿರುವುದು ಗೊತ್ತೆ ಇದೆ.ಮಹಿಳಾ ಪ್ರಧಾನ ಚಿತ್ರಗಳಲ್ಲಿ ನಾಯಕಿಯಾಗುವ ಮೂಲಕ ಬಿಟೌನ್'ನಲ್ಲಿ ಸೂಪರ್ ಹಿಟ್ ಚಿತ್ರಗಳನ್ನು ನೀಡಿರುವ ಕಂಗನಾ ಸ್ಟಾರ್'ಗಳ ಚಿತ್ರದಲ್ಲಿ ಗ್ಲಾಮರ್ ಗೊಂಬೆಯಾಗಿ ನಟಿಸಲು ಇಚ್ಛಿಸುವುದಿಲ್ಲ ಎಂದಿದ್ದಾರೆ ಎಂಬ ಸುದ್ದಿಯು ಬಾಲಿವುಡ್'ನಿಂದ ಕೇಳಿ ಬಂದಿದೆ.ಖ್ಯಾತ ನಿರ್ಮಾಣ ಸಂಸ್ಥೆ ಯಶ್ ರಾಜ್ ಫಿಲಂಸ್ ಸಂಸ್ಥೆಯಡಿಯಲ್ಲಿ ನಿರ್ಮಾಣವಾಗುತ್ತಿರುವ ಸುಲ್ತಾನ್ ಚಿತ್ರದಲ್ಲಿ ಈ ಹಿಂದೆ ಅನುಷ್ಕಾ ಶರ್ಮಾ ಅಥವಾ ದೀಪಿಕಾ ಪಡುಕೋಣೆ ನಾಯಕಿಯಾಗಲಿದ್ದಾರೆ ಎಂಬ ಸುದ್ದಿ ಹರಿದಾಡಿತ್ತು.ಈಗ ಸುಲ್ತಾನ್'ಗೆ ನಾಯಕಿಯಾಗಿ ಪರಿಣಿತಿ ಛೋಪ್ರಾ ಹಾಗೂ ಕೀರ್ತಿ ಸನೋನ್ ಹೆಸರುಗಳು ಕೇಳಿ ಬರುತ್ತಿದೆ.