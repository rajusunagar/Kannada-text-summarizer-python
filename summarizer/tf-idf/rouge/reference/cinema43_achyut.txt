ರೋಹಿತ್ ಶೆಟ್ಟಿ ನಿರ್ದೇಶನದಲ್ಲಿ ಮೂಡಿ ಬರುತ್ತಿರುವ  ದಿಲ್ವಾಲೆ  ಚಿತ್ರದಲ್ಲಿ ಬಾಲಿವುಡ್'ನ ಸಾರ್ವಕಾಲಿಕ ರೋಮ್ಯಾಂಟಿಕ್ ಜೋಡಿ ಕಿಂಗ್ ಖಾನ್ ಶಾರೂಕ್ ಹಾಗೂ ಕಾಜೋಲ್ ಒಂದಾಗಿರುವುದು ಹಳೇ ಸ್ಟೋರಿ.ಆದರೆ ಈ ಬಾರಿ ಜಾಸ್ತಿ ಸೌಂಡಿಗೆ ಕಾರಣವಾಗಿದ್ದು 1994ರ  ದಿಲ್ವಾಲೆ  ಚಿತ್ರದ ನಾಯಕ ಬಾಲಿವುಡ್  ಸಿಂಗಂ   ಅಜಯ್ ದೇವಗನ್ .ಅಷ್ಟೇ ಅಲ್ಲದೇ ನಿರ್ದೇಶಕ  ರೋಹಿತ್ ಶೆಟ್ಟಿ ಯ ಆತ್ಮೀಯ ಗೆಳೆಯರಾಗಿರುವ ಅಜಯ್ ದೇವಗನ್- ಕಿಂಗ್ ಖಾನ್ ಬಲ್ಗೇರಿಯಾದ ಹೊಟೇಲೊಂದರಲ್ಲಿ ಜೊತೆಯಾಗಿ ಡಿನ್ನರ್ ಮಾಡುತ್ತಿರುವ ಚಿತ್ರವು ಸಾಮಾಜಿಕ ತಾಣದಲ್ಲಿ ಹರಿದಾಡಿದೆ.ಈ ಚಿತ್ರವು ಸಾಮಾಜಿಕ ತಾಣದಲ್ಲಿ ಕಾಣಿಸಿಕೊಂಡಿದ್ದೇ ತಡ ಪತ್ನಿ ಕಾಜೋಲ್ ಹಾಗೂ ಗೆಳೆಯ ರೋಹಿತ್'ಗಾಗಿ ಬಾಲಿವುಡ್ ಸಿಂಗಂ  ದಿಲ್ವಾಲೆ ಯಲ್ಲಿ ಸಣ್ಣ ಪಾತ್ರದಲ್ಲಿ ಅಭಿನಯಿಸಲಿದ್ದಾರೆಂಬ ಹೊಸ ಸುದ್ದಿಗೆ ನಾಂದಿಹಾಡಿದೆ.