ಬೆಂಗಳೂರು: ಆಹಾರ ಸಚಿವ ದಿನೇಶ್‌ ಗುಂಡೂರಾವ್‌ ಕುಟುಂಬದಿಂದಾದ ಭೂಕಬಳಿಕೆ ಕುರಿತು ಯಲಹಂಕ ತಹಸೀಲ್ದಾರ್‌ ನೀಡಿರುವ ವರದಿ ಪರಿಶೀಲಿಸಿ ಐದು ವಾರದೊಳಗೆ ವಾಸ್ತವಾಂಶ ವರದಿ ನೀಡುವಂತೆ ಬೆಂಗಳೂರು ನಗರ ಜಿಲ್ಲಾಧಿಕಾರಿಗೆ ಲೋಕಾಯುಕ್ತ ನ್ಯಾ.ವೈ.ಭಾಸ್ಕರ್‌ರಾವ್‌ ಆದೇಶಿಸಿದ್ದಾರೆ.ಲೋಕಾಯುಕ್ತರ ಸೂಚನೆ ಮೇರೆಗೆ ತನಿಖೆ ನಡೆಸಿದ ತಹಸೀಲ್ದಾರ್‌ ಇತ್ತೀಚೆಗೆ ವರದಿ ನೀಡಿದ್ದರು.ಬೆಂಗಳೂರು ಉತ್ತರ ತಾಲೂಕು ಜಾಲ ಹೋಬಳಿಯ ನವರತ್ನ ಅಗ್ರಹಾರ ಗ್ರಾಮದ ಸರ್ವೆ ನಂ.3 ಹಾಗೂ 13ರಲ್ಲಿ ಇರುವ 10.9 ಎಕರೆ ಸರ್ಕಾರಿ ಜಮೀನನ್ನು ಸಚಿವ ದಿನೇಶ್‌ ಗುಂಡೂರಾವ್‌ ಹಾಗೂ ಅವರ ಕುಟುಂಬ ಸದಸ್ಯರು ಕಬಳಿಸಿದ್ದಾರೆ ಎಂಬ ಆರೋಪ ಇದೆ.ವಾತಾವರಣ ಬದಲಾವಣೆ ಕುರಿತ ಅಂತಾರಾಷ್ಟ್ರೀಯ ಸೆಮಿನಾರ್‌ನಲ್ಲಿ ಪಾಲ್ಗೊಳ್ಳಲು ಜೋರ್ಡಾನ್‌ ದೇಶದಲ್ಲಿರುವ ಗುಂಡೂರಾವ್‌ ದೂರವಾಣಿ ಮೂಲಕ "ಉದಯವಾಣಿ'ಯೊಂದಿಗೆ ಮಾತನಾಡಿ, ನನ್ನ ತಂದೆ ಗುಂಡೂರಾವ್‌ ಅವರು 1993ರಲ್ಲಿ ಈ ಜಮೀನು ಖರೀದಿಸಿದ್ದರು.ಹೀಗಾಗಿ, ಪೋಡಿ ಮಾಡಿ ನಮ್ಮ ಜಮೀನು ಹಾಗೂ ಗೋಮಾಳವನ್ನು ಗುರುತಿಸಿಕೊಡಿ ಎಂದು ನಾನು ಎಂಪಿ ಪ್ರಕಾಶ್‌ ಅವರು ಕಂದಾಯ ಸಚಿವರಾಗಿದ್ದಾಗ ಕೋರಿದ್ದೆ.ಈ ಪ್ರಕ್ರಿಯೆ ನಡೆದು ಬಂದು ತಹಶೀಲ್ದಾರ್‌ ಅವರು ವರದಿ ನೀಡಿ ನಮ್ಮ ಹಾಗೂ ಸರ್ಕಾರಿ ಜಾಗವನ್ನು ಪ್ರತ್ಯೇಕಿಸಿ ನೀಡಿದ್ದಾರೆ.