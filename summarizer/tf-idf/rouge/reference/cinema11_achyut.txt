ಬಾಹುಬಲಿ ಎಂಬ ಐತಿಹಾಸಿಕ ಚಿತ್ರದ ನಿರ್ದೇಶಕ ರಾಜಮೌಳಿ ಕಳೆದ ವಾರ ತೆರೆಗೆ ಬಂದ ಸಲ್ಮಾನ್ ಖಾನ್ ಅಭಿನಯದ ಭಜರಂಗಿ ಭಾಯಿಜಾನ್ ಚಿತ್ರಕ್ಕೆ ಫುಲ್ ಫಿದಾ ಆಗಿ ಬಿಟ್ಟಿದ್ದಾರೆ.ಭಜರಂಗಿ ಭಾಯಿಜಾನ್'ರಂತಹ ಚಿತ್ರವನ್ನು ಮಾಡಿದ ಸಲ್ಲು ಭಾಯ್'ಯ ಧೈರ್ಯವನ್ನು ಕೊಂಡಾಡಿರುವ ರಾಜಮೌಳಿ ಈ ಚಿತ್ರವು ಹೃದಯ ಸ್ಪರ್ಶಿ ಕಥೆಯನ್ನು ಹೊಂದಿದ್ದು ಚಿತ್ರಕಥೆಯನ್ನು ಎಲ್ಲೂ ಬಿಟ್ಟು ಕೊಡದೆ ಅಂತ್ಯದವರೆಗೆ ಕೊಂಡೊಯ್ದಿರುವ ಚಿತ್ರತಂಡದ ಪ್ರಮಾಣಿಕತೆ ನನ್ನ ಮನಸ್ಸಿಗೆ ನಾಟಿತು ಎಂದು ಹ್ಯಾಟ್ಸ್ ಆಫ್ ಅಂದಿದ್ದಾರೆ.ಚಿತ್ರದ ಮೂಲಕ ಮನಸ್ಸು ಕದ್ದ ಪುಟಾಣಿ ಹರ್ಷಾಲಿ ಹಾಗೂ ಸಲ್ಮಾನ್ ಖಾನ್'ಗೆ ನನ್ನ ಕಡೆಯಿಂದ ಸೆಲ್ಯೂಟ್ ಎಂದು ಬಾಹುಬಲಿಯ ನಿರ್ದೇಶಕ ರಾಜಮೌಳಿ ಸಾಮಾಜಿಕ ತಾಣದಲ್ಲಿ ಹೇಳಿಕೊಂಡಿದ್ದಾರೆ.ರಾಜಮೌಳಿ ನಿರ್ದೇಶನದ ದಾಖಲೆಗಳ ಮೇಲೆ ದಾಖಲೆ ಬರೆಯುತ್ತಿರುವ ಬಾಹುಬಲಿ ಚಿತ್ರದೊಂದಿಗೆ ಸಲ್ಲು ಭಾಯ್'ಯ ಭಜರಂಗಿ ಭಾಯಿಜಾನ್ ಚಿತ್ರ ಕೂಡ ಕೇವಲ 6ದಿನಗಳಲ್ಲಿ 170 ಕೋಟಿ ಕಲೆಕ್ಷನ್ ಮಾಡುವ ಮೂಲಕ ಹೊಸ ದಾಖಲೆ ಬರೆಯಲು ಅಣಿಯಾಗುತ್ತಿದೆ.