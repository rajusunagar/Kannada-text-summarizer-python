ತಿಲಕರತ್ನ ದಿಲ್ಶನ್‌ ಅವರ ಆಕರ್ಷಕ ಶತಕದಿಂದಾಗಿ ಶ್ರೀಲಂಕಾ ತಂಡವು ಇಲ್ಲಿನ ಸೆಡ್ಡನ್‌ ಪಾರ್ಕ್‌ನಲ್ಲಿ ನಡೆದ ಪಂದ್ಯದಲ್ಲಿ 47.4 ಓವರ್‌ಗಳಲ್ಲಿ 4 ವಿಕೆಟಿಗೆ 252 ರನ್‌ ಪೇರಿಸಿ ಜಯ ಸಾಧಿಸಿತು.ಈ ಮೊದಲು ಬ್ರೆಂಡನ್‌ ಮೆಕಲಮ್‌ ಅವರ ಶತಕದ ಹೊರತಾಗಿಯೂ ನ್ಯೂಜಿಲ್ಯಾಂಡ್‌ ತಂಡವು ಹಠಾತ್‌ ಕುಸಿತ ಕಂಡು 248 ರನ್ನಿಗೆ ಆಲೌಟಾಯಿತು.ಈ ಜಯದಿಂದ ಶ್ರೀಲಂಕಾ ತಂಡವು ಏಳು ಪಂದ್ಯಗಳ ಸರಣಿಯಲ್ಲಿ 1-1 ಸಮಬಲ ಸ್ಥಾಪಿಸಿದೆ.ಸರಣಿಯ ಮೊದಲ ಪಂದ್ಯವನ್ನು ನ್ಯೂಜಿಲ್ಯಾಂಡ್‌ ಜಯಿಸಿದ್ದರೆ ಮೂರನೇ ಪಂದ್ಯ ಆಕ್ಲಂಡ್‌ನ‌ಲ್ಲಿ ಜ.ಇದು ನ್ಯೂಜಿಲ್ಯಾಂಡ್‌ ಪ್ರವಾಸದ ವೇಳೆ ಲಂಕೆಯ ಮೊದಲ ಗೆಲುವು ಆಗಿದೆ.ದಿಲ್ಶನ್‌ ಶತಕ ಹೋರಾಟ.ತಿಲಕರತ್ನ ದಿಲ್ಶನ್‌ 19ನೇ ಏಕದಿನ ಶತಕ ಸಿಡಿಸಿದ್ದರಿಂದ ಶ್ರೀಲಂಕಾ ತಂಡವು ಇನ್ನೂ 14 ಎಸೆತ ಬಾಕಿ ಉಳಿದಿರುವಂತೆ ಜಯ ಸಾಧಿಸಲು ಯಶಸ್ವಿಯಾಯಿತು.