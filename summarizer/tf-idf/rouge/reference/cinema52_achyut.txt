ಬಾಲಿವುಡ್'ಗೆ ಲವರ್ ಬಾಯ್'ಯಾಗಿ ಎಂಟ್ರಿ ಕೊಟ್ಟಿದ್ದ ತುಷಾರ್ ಕಪೂರ್'ನನ್ನು ಅದೇಕೋ ಬಾಲಿವುಡ್ ಸಿನಿಪ್ರಿಯರು ಲವ್ಲಿ ಲುಕ್ ನಲ್ಲಿ ನೋಡಲು ಜಾಸ್ತಿ ಇಷ್ಟಪಡಲಿಲ್ಲ ಅನಿಸುತ್ತೆ...ಬಾಲಿವುಡ್'ನಲ್ಲಿ ಬಾಲಾಜಿ ಮೋಷನ್ ಪಿಕ್ಚರ್ಸ್'ನ ಅಂಡರ್ವಲ್ಡ್ ಡಾನ್'ಗಳ ಕಥೆಗಳ ಬಹು ಚಿತ್ರಗಳಲ್ಲಿ ಗ್ಯಾಂಗ್'ಸ್ಟರಾಗಿ ಕಾಣಿಸಿಕೊಂಡಿದ್ದ ಶೋರ್ ಚಿತ್ರದ ಹೀರೊ ತುಷಾರ್ ಸದ್ಯ 1970ರಲ್ಲಿ ಉತ್ತರ ಪ್ರದೇಶದಲ್ಲಿ  ನಡೆದ ಗ್ಯಾಂಗ್ ವಾರ್ ಸ್ಟೋರಿಯಲ್ಲಿ ಕಾಣಿಸಿಕೊಳ್ಳಲಿದ್ದಾರೆ.'ಚಿಕಾಗೊ ಜಂಕ್ಷನ್' ಚಿತ್ರದಲ್ಲಿ ಮುನ್ನಾಭಾಯ್ ಸೀರಿಸ್'ನ ಸರ್ಕೀಟ್ ಖ್ಯಾತಿಯ 'ಅರ್ಷಾದ್ ವರ್ಸಿ', ಗ್ಯಾಂಗ್ಸ್ ಆಫ್ ವಾಸ್ಸೆಪುರ್'ನ ಲೀಡರ್ 'ಪಂಕಜ್ ಕಪೂರ್' ಹಾಗೂ ಬಾಲಿವುಡ್'ನ ಖ್ಯಾತ ರಂಗಭೂಮಿ ಕಲಾವಿದ 'ನಸೀರುದ್ದೀನ್ ಶಾ'ರೊಂದಿಗೆ ತೆರೆ ಮೇಲೆ ತುಷಾರ್ ಕಪೂರ್ ಗ್ಯಾಂಗ್ ವಾರ್ ಮಾಡಲಿದ್ದಾರೆ. ಈ  ಚಿತ್ರಕ್ಕೆ ಸೆಹರ್,ಮ್ಯಾಕ್ಸಿಮಂ ಎಂಬ ಚಿತ್ರಗಳನ್ನು ನಿರ್ದೇಶಿಸಿದ್ದ 'ಕಬೀರ್ ಕೌಶಿಕ್' ಆಕ್ಷನ್ ಕಟ್ ಹೇಳುತ್ತಿದ್ದು ಚಿತ್ರದ ನಾಯಕಿ ಪಾತ್ರವು ಬಹುಮುಖ್ಯವಾಗಿದ್ದು ಇದಕ್ಕಾಗಿ ಪ್ರತಿಭಾವಂತ ಕಲಾವಿದೆಯ ಹುಡುಕಾಟದಲ್ಲಿದೆ ಚಿತ್ರತಂಡ.