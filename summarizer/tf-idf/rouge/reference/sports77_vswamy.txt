ರಾಹಿಲ್‌ ಷಾ ಅವರ ದಾಳಿಗೆ ಕುಸಿದ ಮುಂಬಯಿ ತಂಡವು 141 ರನ್ನಿಗೆ ಆಲೌಟಾ ಯಿತು.ಇದಕ್ಕುತ್ತರವಾಗಿ ತಮಿಳುನಾಡು ತಂಡವು ದಿನದಾಟದ ಅಂತ್ಯಕ್ಕೆ ನಾಲ್ಕು ವಿಕೆಟ್‌ ಕಳೆದು ಕೊಂಡಿದ್ದು 136 ರನ್‌ ಗಳಿಸಿದೆ.ಮೊದಲ ಇನ್ನಿಂಗ್ಸ್‌ನಲ್ಲಿ ಮುನ್ನಡೆ ಪಡೆಯಲು ತಮಿಳುನಾಡಿಗೆ ಇನ್ನು 5 ರನ್‌ ಬೇಕಾಗಿದೆ.ಮೊದಲ ಇನ್ನಿಂಗ್ಸ್‌ ಮುನ್ನಡೆ ಪಡೆಯುವ ಮೂಲಕ ತಮಿಳುನಾಡು ಮೂರಂಕ ಖಚಿತ ಪಡಿಸಿದೆ.ಈಗಾಗಲೇ ಆಡಿದ ಆರು ಪಂದ್ಯಗಳಿಂದ ಎರಡಲ್ಲಿ ಜಯ ಸಾಧಿಸಿ ಒಟ್ಟಾರೆ 16 ಅಂಕ ಗಳಿಸಿರುವ ತಮಿಳುನಾಡು ತಂಡವು ಮುಂಬಯಿ &nbsp;ವಿರುದ್ಧವೂ ಗೆಲುವಿನ ವಿಶ್ವಾಸದಲ್ಲಿದೆ.ಟಾಸ್‌ ಗೆದ್ದು ಬ್ಯಾಟಿಂಗ್‌ ನಡೆಸಿದ ಮುಂಬಯಿ ತಂಡವು ಆರಂಭದಲ್ಲಿಯೇ ಎಡವಿತು.ಗಾಯದ ಸಮಸ್ಯೆಯಿಂದ ಚೇತರಿಸಿಕೊಂಡ ಜಾಫ‌ರ್‌ 11 ಎಸೆತ ಎದುರಿಸಿದರೂ ಯಾವುದೇ ರನ್‌ ಗಳಿಸದೇ ಔಟಾಗಿ ನಿರಾಶೆ ಮೂಡಿಸಿದರು.ಆದರೆ ಶ್ರೇಯಸ್‌ ಅಯ್ಯರ್‌ ಅವರ ಅರ್ಧಶತಕದಿಂದ ತಂಡದ ಮೊತ್ತ ನೂರರ ಗಡಿ ದಾಟುವಂತಾಯಿತು.ಶ್ರೇಯಸ್‌ 50 ರನ್‌ ಹೊಡೆದರೆ ಸಫ‌ìರಾಜ್‌ ಖಾನ್‌ 21 ರನ್‌ ಹೊಡೆದರು.ಬಿಗು ದಾಳಿ ಸಂಘಟಿಸಿದ ರಾಹಿಲ್‌ ಷಾ ತನ್ನ 20 ಓವರ್‌ಗಳ ದಾಳಿಯಲ್ಲಿ ಕೇವಲ 34 ರನ್‌ ನೀಡಿ 7 ವಿಕೆಟ್‌ ಕಿತ್ತು ಗಮನ ಸೆಳೆದರು.