ಹೊಸದಿಲ್ಲಿ: ಟಿ-20 ವಿಶ್ವಕಪ್‌ ಪಂದ್ಯಾವಳಿಯ ನಾಕೌಟ್‌ ಸಮರಕ್ಕೆ ಕ್ಷಗಣನೆ ಆರಂಭವಾಗಿದೆ.ಸೋಲರಿಯದ ನ್ಯೂಜಿಲ್ಯಾಂಡ್‌ಕೇನ್‌ ವಿಲಿಯಮ್ಸನ್‌ ಸಾರಥ್ಯದ ನ್ಯೂಜಿ ಲ್ಯಾಂಡ್‌ ಫೇವರಿಟ್‌ ಏಕೆಂದರೆ, ಸ್ಫೋಟಕ ಬ್ಯಾಟ್ಸ್‌ ಮನ್‌ ಬ್ರೆಂಡನ್‌ ಮೆಕಲಮ್‌ ಗೈರಲ್ಲೂ ಅದು ನಿರೀಕ್ಷೆಗೂ ಮಿಗಿಲಾದ ಪ್ರದರ್ಶನ ನೀಡಿದೆ.ಲೀಗ್‌ ಹಂತದ ಎಲ್ಲ ಪಂದ್ಯಗಳನ್ನು ಗೆದ್ದಿದೆ, ಅದೂ ಅಧಿಕಾರಯುತವಾಗಿ! ಆರಂಭಿಕ ಪಂದ್ಯದಲ್ಲೇ ಆತಿಥೇಯ ಭಾರತವನ್ನು ಅಲ್ಪ ಮೊತ್ತಕ್ಕೆ ಉದುರಿಸಿ ಜಯಭೇರಿ ಮೊಳಗಿಸಿದ್ದು 'ಬ್ಲ್ಯಾಕ್‌ ಕ್ಯಾಪ್ಸ್‌'ಗಳ ಮಹಾನ್‌ ಸಾಹಸ.ಇದು ಕಿವೀಸ್‌ನ ಉಳಿದೆಲ್ಲ ಗೆಲುವುಗಳಿಗೂ ಟಾನಿಕ್‌ ಆಗಿ ಪರಿಣಮಿಸಿತು.ಮೆಕಲಮ್‌ ಜತೆಯಲ್ಲೇ ನ್ಯೂಜಿಲ್ಯಾಂಡ್‌ ಇನ್ನೂ ಇಬ್ಬರು ಪ್ರಮುಖ ಆಟಗಾರರ ಗೈರಲ್ಲೇ ಲೀಗ್‌ ಹಂತ ಮುಗಿಸಿದ್ದನ್ನು ಮರೆಯುವಂತಿಲ್ಲ.ಇವರೆಂದರೆ ಪ್ರಧಾನ ವೇಗಿಗಳಾದ ಟ್ರೆಂಟ್‌ ಬೌಲ್ಟ್ ಮತ್ತು ಟಿಮ್‌ ಸೌಥಿ.ಇವರು ಈವರೆಗೆ ಆಡುವ ಬಳಗದಲ್ಲಿ ಕಾಣಿಸಿಕೊಳ್ಳಲಿಲ್ಲ ಎಂಬುದು ಕಿವೀಸ್‌ ತನ್ನ ಬೌಲಿಂಗ್‌ ಪಡೆಯ ಮೇಲಿರಿಸಿದ ನಂಬಿಕೆಗೆ ಸಾಕ್ಷಿ.ನ್ಯೂಜಿಲ್ಯಾಂಡಿಗೆ ಅಂಗಳ, ಅದರ ವರ್ತನೆ ಮುಖ್ಯವೇ ಹೊರತು ಆಟಗಾರರಲ್ಲ!.