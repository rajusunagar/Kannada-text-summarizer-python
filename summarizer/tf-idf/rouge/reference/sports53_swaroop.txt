ಎಕ್ಸ್‌ಟ್ರಾ ಇನ್ನಿಂಗ್ಸ್‌- ಕ್ರಿಸ್‌ ರೋಜರ್ ಟೆಸ್ಟ್‌ ಸರಣಿಯಲ್ಲಿ ಸತತ 5 ಅರ್ಧ ಶತಕ ಹೊಡೆದ ಆಸ್ಟ್ರೇಲಿಯದ 4ನೇ ಬ್ಯಾಟ್ಸ್‌ಮನ್‌ ಎನಿಸಿದರು (55, 55, 57, 69 ಮತ್ತು 95).ಉಳಿದ ಮೂವರೆಂದರೆ ಮಾರ್ಕ್‌ ಟಯ್ಲರ್‌, ಡೇವಿಡ್‌ ವಾರ್ನರ್‌ ಮತ್ತು ಫಿಲ್‌ ಜಾಕಸ್‌.- ರೋಜರ್ ಶತಕ ಬಾರಿಸದೆ ಸತತ 5 ಸಲ 50 ಪ್ಲಸ್‌ ರನ್‌ ಹೊಡೆದರು.ಇನ್ನೊಂದು ಅರ್ಧ ಶತಕ ಬಾರಿಸಿದರೆ ಅವರು ಕೊನ್ರಾಡ್‌ ಹಂಟ್‌ (1965) ಮತ್ತು ಮೈಕಲ್‌ ಆಥರ್ಟನ್‌ (1993) ಅವರ 6 ಅರ್ಧ ಶತಕಗಳ ದಾಖಲೆಯನ್ನು ಸರಿದೂಗಿಸಲಿದ್ದಾರೆ.- ವಾರ್ನರ್‌-ರೋಜರ್ ಭಾರತದ ವಿರುದ್ಧ ಮೊದಲ ವಿಕೆಟಿಗೆ 9ನೇ ಸರ್ವಾಧಿಕ ರನ್‌ ಜೊತೆಯಾಟ ನಿಭಾಯಿಸಿದ ಆಸೀಸ್‌ ಜೋಡಿ (200 ರನ್‌).- ವಾರ್ನರ್‌ ಭಾರತದ ವಿರುದ್ಧ ಆರಂಭಿಕ ವಿಕೆಟಿಗೆ 2 ದ್ವಿಶತಕಗಳ ಜೊತೆಯಾಟದಲ್ಲಿ ಕಾಣಿಸಿಕೊಂಡರು.ಇದಕ್ಕೂ ಮುನ್ನ 2012ರ ಪರ್ತ್‌ ಟೆಸ್ಟ್‌ನಲ್ಲಿ ಅವರು ಎಡ್‌ ಕೊವಾನ್ಸ್‌ ಜೊತೆ 214 ರನ್‌ ಪೇರಿಸಿದ್ದರು.