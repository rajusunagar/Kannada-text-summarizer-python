ಜಝ್ಬಾ ಚಿತ್ರದ ಮೂಲಕ&nbsp;ಐದು ವರ್ಷಗಳ ಬಳಿಕ ಬಾಲಿವುಡ್'ಗೆ ಕಂಬ್ಯಾಕ್ ಮಾಡುತ್ತಿರುವ ಮಾಜಿ ವಿಶ್ವ ಸುಂದರಿ ಐಶ್ವರ್ಯಾ ರೈ ಅರೆಬಿಕ್ ಭಾಷೆ ಕಲಿಯುತ್ತಿದ್ದಾರೆ.ಶೀಘ್ರದಲ್ಲೇ ತೆರೆಗೆ ಬರಲಿರುವ ಜಝ್ಬಾ ಚಿತ್ರವನ್ನು ಕೊಲ್ಲಿ ರಾಷ್ಟ್ರಗಳಲ್ಲಿ ರಿಲೀಸ್ ಮಾಡಲು ನಿರ್ದೇಶಕ ಸಂಜಯ್ ಗುಪ್ತಾ&nbsp;ಯೋಜನೆ ಹಾಕಿಕೊಂಡಿದ್ದಾರೆ.ಇದೇ ಮೊದಲ ಬಾರಿ ಬಾಲಿವುಡ್ ಚಿತ್ರವೊಂದು ಅರೆಬಿಕ್ ಭಾಷೆಯಲ್ಲಿ ಡಬ್ ಆಗಲಿದ್ದು, ಗಲ್ಫ್'ನಲ್ಲಿ &nbsp;ಝಿ ಅರೆಬಿಯಾ ಚಾನೆಲ್ ಇರುವುದರಿಂದ ಜಝ್ಬಾ ಚಿತ್ರದ ಪ್ರಚಾರಕ್ಕೆ ಅನುಕೂಲವಾಗಲಿದೆ ಎಂದು ನಿರ್ದೇಶಕರು ಅಭಿಪ್ರಾಯಪಟ್ಟಿದ್ದಾರೆ.ಈ ಚಿತ್ರಕ್ಕೆ ಬೇರೆಯವರು ಧ್ವನಿ ನೀಡಿದರೆ ಫರ್ಫಾಮೆನ್ಸ್ ಹಾಳಾಗಿ ಬಿಡುತ್ತದೆ ಎಂದು ಸ್ವಂತಃ ಐಶ್ ಅರೆಬಿಕ್ ಕಲಿಯಲು ಮುಂದಾಗಿರುವುದಾಗಿ &nbsp;ಬಲ್ಲಮೂಲಗಳಿಂದ ತಿಳಿದು ಬಂದಿದೆ.