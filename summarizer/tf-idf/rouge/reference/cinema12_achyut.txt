ಇನ್ನೂ ಹೆಸರಿಡದ ಬಾಲ್ಕಿಯವರ ಈ ಚಿತ್ರದಲ್ಲಿ ಬಾಲಿವುಡ್'ನ ಸೆನ್ಸೇಶನಲ್ ಕಪಲ್ ಬಿಗ್ ಬಿ ಅಮಿತಾಭ್ ಬಚ್ಚನ್ - ಜಯಾ ಬಚ್ಚನ್ ಹೊಸ ಸೇರ್ಪಡೆಯಾಗಿದ್ದಾರೆ.2001ರಲ್ಲಿ ಬಿಡುಗಡೆಯಾಗಿದ್ದ ಕರಣ್ ಜೋಹರ್ ನಿರ್ದೇಶನದ ಸೂಪರ್ ಹಿಟ್ ಚಿತ್ರ ಕಭಿ ಖುಷಿ ಕಭಿ ಗಮ್ ಚಿತ್ರದಲ್ಲಿ ದಂಪತಿಗಳಾಗಿ ಅಭಿನಯಿಸಿದ್ದ ಬಿಗ್ ಬಿ-ಜಯಾ ಜೋಡಿಯು 14 ವರ್ಷಗಳ ಬಳಿಕ ಆರ್ಬಾಲ್ಕಿ ನಿರ್ದೇಶನದ ಹೊಸ ಚಿತ್ರದಲ್ಲಿ ಇನ್ನೊಮ್ಮೆ ದಂಪತಿಗಳಾಗಿ ಬಣ್ಣ ಹಚ್ಚಲಿದ್ದಾರೆ..ನಿಜ ಜೀವನದಂತೆ ಚಿತ್ರದಲ್ಲೂ ಅಮಿತಾಭ್-ಜಯಾ ಜೋಡಿಯನ್ನು ಸ್ಟಾರ್ ದಂಪತಿಗಳಾಗಿ ತೋರಿಸಲಿರುವ  ನಿರ್ದೇಶಕ ಆರ್ಬಾಲ್ಕಿ ಇವರ ಸನ್ನಿವೇಶದ ಶೂಟಿಂಗ್'ನ್ನು ಮಂಬೈನ ಜಲ್ಸಾದಲ್ಲಿರುವ ಬಿಗ್-ಬಿಯವರ ಜುಹೂ ಹೋಮ್'ನಲ್ಲಿ ಚಿತ್ರೀಕರಿಸಲಿದ್ದಾರಂತೆ..ಶಮಿತಾಭ್ ಚಿತ್ರದ ಸಾಧಾರಣ ಯಶಸ್ಸಿನ ಬಳಿಕ  ಆರ್ಬಾಲ್ಕಿಯ ಈ ಹೊಸ ಫ್ಯಾಮಿಲಿ ಚಿತ್ರದಲ್ಲಿ ಕರೀನಾ ಕಪೂರ್ ಕಾರ್ಪೊರೆಟ್ ಉದ್ಯೋಗಿಯಾಗಿ ಹಾಗೂ ಅರ್ಜುನ್ ಕಪೂರ್ ಮನೆಯಲ್ಲೇ ಕಾಲ ಕಳೆಯುವ ನಿರುದ್ಯೋಗಿಯಾಗಿ ಕಾಣಿಸುತ್ತಿದ್ದಾರೆ..