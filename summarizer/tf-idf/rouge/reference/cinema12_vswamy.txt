ಶಮಿತಾಭ್ ಚಿತ್ರದ ನಂತರ&nbsp;ಆರ್ಬಾಲ್ಕಿ ನಿರ್ದೇಶಿಸುತ್ತಿರುವ ಹೊಸ ಚಿತ್ರದಲ್ಲಿ ಅರ್ಜುನ್ ಕಪೂರ್ ಹಾಗೂ ಕರೀನಾ ಕಪೂರ್ ಮೊದಲ ಬಾರಿ ಜೊತೆಯಾಗಿ ನಟಿಸುತ್ತಿರುವುದು ಈ ಹಿಂದೆ ವರದಿಯಾಗಿತ್ತು..ಇನ್ನೂ ಹೆಸರಿಡದ ಬಾಲ್ಕಿಯವರ ಈ ಚಿತ್ರದಲ್ಲಿ ಬಾಲಿವುಡ್'ನ ಸೆನ್ಸೇಶನಲ್ ಕಪಲ್ ಬಿಗ್ ಬಿ ಅಮಿತಾಭ್ ಬಚ್ಚನ್ - ಜಯಾ ಬಚ್ಚನ್ ಹೊಸ ಸೇರ್ಪಡೆಯಾಗಿದ್ದಾರೆ.2001ರಲ್ಲಿ ಬಿಡುಗಡೆಯಾಗಿದ್ದ ಕರಣ್ ಜೋಹರ್ ನಿರ್ದೇಶನದ ಸೂಪರ್ ಹಿಟ್ ಚಿತ್ರ ಕಭಿ ಖುಷಿ ಕಭಿ ಗಮ್ ಚಿತ್ರದಲ್ಲಿ ದಂಪತಿಗಳಾಗಿ ಅಭಿನಯಿಸಿದ್ದ ಬಿಗ್ ಬಿ-ಜಯಾ ಜೋಡಿಯು 14 ವರ್ಷಗಳ ಬಳಿಕ ಆರ್ಬಾಲ್ಕಿ ನಿರ್ದೇಶನದ ಹೊಸ ಚಿತ್ರದಲ್ಲಿ ಇನ್ನೊಮ್ಮೆ ದಂಪತಿಗಳಾಗಿ ಬಣ್ಣ ಹಚ್ಚಲಿದ್ದಾರೆ..ಶಮಿತಾಭ್ ಚಿತ್ರದ ಸಾಧಾರಣ ಯಶಸ್ಸಿನ ಬಳಿಕ &nbsp;ಆರ್ಬಾಲ್ಕಿಯ ಈ ಹೊಸ ಫ್ಯಾಮಿಲಿ ಚಿತ್ರದಲ್ಲಿ ಕರೀನಾ ಕಪೂರ್ ಕಾರ್ಪೊರೆಟ್ ಉದ್ಯೋಗಿಯಾಗಿ ಹಾಗೂ ಅರ್ಜುನ್ ಕಪೂರ್ ಮನೆಯಲ್ಲೇ ಕಾಲ ಕಳೆಯುವ ನಿರುದ್ಯೋಗಿಯಾಗಿ ಕಾಣಿಸುತ್ತಿದ್ದಾರೆ..