'ಪ್ರಭುದೇವ' ನಿರ್ದೇಶನದ ಈ ಚಿತ್ರವು ಕಂಪ್ಲೀಟ್ ಆಕ್ಷನ್ ಮ್ಯೂಸಿಕಲ್ ಚಿತ್ರವಾಗಿದ್ದು ಇದಕ್ಕೆ ಏಕ್ತಾ ಕಪೂರ್ ಒಡೆತನದ ಬಾಲಾಜಿ ಮೋಷನ್ ಪಿಕ್ಚರ್ಸ್ ಬಂಡವಾಳ ಹೂಡಲಿದೆ.ಈಗಾಗಲೇ ಹಸಮಣೆ ಏರಲು ಪ್ಲಾನ್ ಹಾಕಿಕೊಂಡಿರುವ ಕಮೀನೇ ನಾಯಕ ಶಾಹಿದ್'ರೊಂದಿಗೆ ಈ ಹೊಸ ಚಿತ್ರದಲ್ಲಿ ನಾಯಕಿಯಾಗಿ ಯಾರು ರೊಮ್ಯಾನ್ಸ್ ಮಾಡಲಿದ್ದಾರೆಂಬ ಸುದ್ದಿಯನ್ನು ಚಿತ್ರತಂಡ ಬಿಟ್ಟುಕೊಟ್ಟಿಲ್ಲ.ಈ ಹಿಂದೆ ಕಡಿಮೆ ಬಜೆಟ್'ನ 'ಆರ್...ರಾಜ್'ಕುಮಾರ್' ಚಿತ್ರದಲ್ಲಿ ಶಾಹಿದ್'ರಿಂದ ಸಖತ್ ಸ್ಟೆಪ್ಸ್ ಹಾಕಿಸುವಲ್ಲಿ ಡ್ಯಾನ್ಸರ್ ಪ್ರಭುದೇವ ಯಶಕಂಡಿದ್ದರು.ಇದೇ ಮೊದಲ ಬಾರಿ ಏಕ್ತಾ ಕಪೂರ್ ನಿರ್ಮಾಣದಲ್ಲಿ ಕಾಣಿಸಲಿರುವ ಹೈದರ್ ಖ್ಯಾತಿಯ ಶಾಹಿದ್ ಕಪೂರ್ ಮತ್ತು ಪ್ರಭುದೇವ ತಮ್ಮ ಮುಂದಿನ ಚಿತ್ರವನ್ನೂ ಕೂಡ ಬಿಗ್ ಹಿಟ್ ಮಾಡುವ ಪ್ರಯತ್ನದಲ್ಲಿದ್ದಾರೆಂದು ಹೇಳಲಾಗುತ್ತಿದೆ.