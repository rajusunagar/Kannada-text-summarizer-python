ಆದರೆ ಸರಣಿಶ್ರೇಷ್ಠ ಗೌರವಕ್ಕೆ ಸ್ಮಿತ್‌ ಅವರದು ಸೂಕ್ತ ಆಯ್ಕೆಯೇ? ಅವರಂತೆಯೇ ಆಡಿದ ಭಾರತದ ನಾಯಕ ವಿರಾಟ್‌ ಕೊಹ್ಲಿ ಕೂಡ ಈ ಪ್ರಶಸ್ತಿಗೆ ಅರ್ಹರಾಗಿರಲಿಲ್ಲವೇ? ಇಬ್ಬರಿಗೂ ಸರಣಿಶ್ರೇಷ್ಠ ಪ್ರಶಸ್ತಿಯನ್ನು ಹಂಚಿಕೊಡಬಹುದಿತ್ತಲ್ಲವೇ? ಇವೆಲ್ಲ ಈಗ ದೇಶದ ಕ್ರಿಕೆಟ್‌ ಅಭಿಮಾನಿಗಳನ್ನು ಕಾಡುತ್ತಿರುವ ಪ್ರಶ್ನೆಗಳು.ಅನುಮಾನವೇ ಇಲ್ಲ, ಅಂಕಿಅಂಶಗಳ ಪ್ರಕಾರ ಆಸ್ಟ್ರೇಲಿಯದ ''ಹಂಗಾಮಿ ನಾಯಕ' ಈ ಪ್ರಶಸ್ತಿಗೆ ಸಂಪೂರ್ಣವಾಗಿ ಅರ್ಹರೇ.ನಾಯಕನಾಗಿಯೂ ಅವರು ಹೆಚ್ಚಿನ ಯಶಸ್ಸು ಕಂಡಿದ್ದಾರೆ.ಆದರೆ ಫೀಲ್ಡಿಂಗ್‌ ವಿಷಯಕ್ಕೆ ಬಂದಾಗ ಸ್ಮಿತ್‌ ಸೋಲುತ್ತಾರೆ.ರೋಹಿತ್‌ ಶರ್ಮ ಅವರಿಗೆ ನೀಡಿದ ''ಲೈಫ್' ಎನ್ನುವುದು ಎಂಥವರನ್ನೂ ರೊಚ್ಚಿಗೆಬ್ಬಿಸುವಂಥದ್ದು!.ಅವರೂ 4 ಶತಕ ಬಾರಿಸಿ ದಾಖಲೆ ನಿರ್ಮಿಸಿದ್ದಾರೆ.