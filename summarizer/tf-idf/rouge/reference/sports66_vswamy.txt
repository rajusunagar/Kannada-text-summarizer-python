ಇಂದೋರ್‌ (ಮಧ್ಯಪ್ರದೇಶ): ಆತಿಥೇಯ ಮಧ್ಯಪ್ರದೇಶ ವಿರುದ್ಧ ಇಲ್ಲಿ ನಡೆಯುತ್ತಿರುವ ರಣಜಿ ಟ್ರೋಫಿ ಕ್ರಿಕೆಟ್‌ ಕೂಟದ ಪಂದ್ಯದಲ್ಲಿ ಪ್ರವಾಸಿ ಕರ್ನಾಟಕ ಬಿಗಿ ಹಿಡಿತ ಸಾಧಿಸಿದೆ.ಮಧ್ಯಪ್ರದೇಶ ಮೊದಲ ದಿನದಾಟದ ಅಂತ್ಯಕ್ಕೆ 7 ವಿಕೆಟ್‌ ಕಳೆದುಕೊಂಡು 270 ರನ್‌ ಗಳಿಸಿತ್ತು.2ನೇ ದಿನದ ಆರಂಭದಲ್ಲೇ ತನ್ನ ಮೊತ್ತಕ್ಕೆ ಕೇವಲ 33 ರನ್‌ ಸೇರಿಸಿ ಆಲೌಟಾಯಿತು.ತಂಡದ ಪರ ಆದಿತ್ಯ ಶ್ರೀವಾಸ್ತವ್‌ ಹೊರತುಪಡಿಸಿದರೆ ಯಾರೂ ಉತ್ತಮ ಆಟ ಆಡಲಿಲ್ಲ.ತಂಡದ 2ನೇ ವಿಕೆಟ್‌ 48 ರನ್‌ ಮೊತ್ತದಲ್ಲಿ ಬಿತ್ತು.1 ರನ್‌ ಮಾತ್ರ ಗಳಿಸಿದ್ದ ಕುಣಾಲ್‌ ಕಪೂರ್‌ ತತ್‌ಕ್ಷಣ ಔಟಾದಾಗ ಕರ್ನಾಟಕದ ಪಾಳೆಯದಲ್ಲಿ ಆತಂಕ ಕವಿದಿದ್ದು ಸುಳ್ಳಲ್ಲ.5 ರನ್‌ ಅಂತರದಲ್ಲಿ ಬಿದ್ದ 2 ವಿಕೆಟ್‌ಗಳು ತಂಡವನ್ನು ಒತ್ತಡಕ್ಕೆ ತಳ್ಳಿತ್ತು.ಆದರೆ ಈ ಒತ್ತಡದಿಂದ ತಂಡವನ್ನು ಮನೀಷ್‌ ಪಾಂಡೆ ಮತ್ತು ರಘುವೀರ ಸಮರ್ಥ್ ಹೊರತಂದರು.