ವಿಧಾನ ಪರಿಷತ್‌ ಸಭಾಪತಿ ಡಿಎಚ್‌.ಶಂಕರಮೂರ್ತಿ ಅವರ ನೇತೃತ್ವದ ವಿಧಾನ ಮಂಡಲದ ಸಮಿತಿ ನೇತೃತ್ವದಲ್ಲಿ ವಿಧಾನಸೌಧ ಮತ್ತು ವಿಕಾಸಸೌಧದ ಮಧ್ಯೆ ಸ್ಥಾಪಿಸಿರುವ 13 ಅಡಿ ಪೀಠದ ಮೇಲೆ ಧ್ಯಾನಾಸಕ್ತರಾಗಿ ಕುಳಿತಿರುವ ಮಹಾತ್ಮ ಗಾಂಧೀಜಿಯವರ 27 ಅಡಿ ಎತ್ತರದ ಪ್ರತಿಮೆಯನ್ನು ಮುಖ್ಯಮಂತ್ರಿ ಸಿದ್ದರಾಮಯ್ಯ ಗುರುವಾರ ಅನಾವರಣಗೊಳಿಸಿದರು..ಮತಾಂಧರ ವಿರುದ್ಧ ಹೋರಾಟ:ಪ್ರತಿಮೆ ಅನಾವರಣಗೊಳಿಸಿದ ಮುಖ್ಯಮಂತ್ರಿ ಸಿದ್ದರಾಮಯ್ಯ ಮಾತನಾಡಿ, ಜಾತಿ, ಧರ್ಮದ ಹೆಸರಿನಲ್ಲಿ ಸಮಾಜಗಳ ಮಧ್ಯೆ ಗೋಡೆ ನಿರ್ಮಿಸಿ ಶಾಂತಿ ಕದಡುವ ಮತಾಂಧರ ವಿರುದ್ಧ ಹೋರಾಟ ನಡೆಸುವುದೇ ಮಹಾತ್ಮ ಗಾಂಧಿ ಅವರಿಗೆ ಸಲ್ಲಿಸುವ ನಿಜವಾದ ಗೌರವ ಎಂದು ಹೇಳಿದರು.ಪ್ರಾಸ್ತಾವಿಕ ಭಾಷಣ ಮಾಡಿದ ವಿಧಾನ ಪರಿಷತ್‌ ಸಭಾಪತಿ ಡಿಎಚ್‌.ಶಂಕರಮೂರ್ತಿ, ಗಾಂಧಿ ಪ್ರತಿಮೆ ಸ್ಥಾಪನೆಗೆ ಸಂಬಂಧಿಸಿದಂತೆ ತಾವು ಹಾಗೂ ಸಮಿತಿ ನಡೆಸಿದ ಪ್ರಯತ್ನ, ಅತಿ ಶೀಘ್ರಗತಿಯಲ್ಲಿ ಕಾಮಗಾರಿ ಮುಗಿದು ಅದು ಅನಾವರಣಗೊಳ್ಳುವವರೆಗಿನ ಘಟನೆಗಳನ್ನು ತೆರೆದಿಟ್ಟರು..ಗೊತ್ತಿದ್ದರೆ ಅವಕಾಶ ಕೊಡ್ತಿರಲಿಲ್ಲ:ಗಾಂಧಿ ಪ್ರತಿಮೆ ಅನಾವರಣ ಕಾರ್ಯಕ್ರಮಕ್ಕೆ ಆರ್‌ಎಸ್‌ಎಸ್‌ ಮೂಲದ ಸೂಲಿಬೆಲೆ ಅವರನ್ನು ಕರೆಸಿ ಭಾಷಣ ಮಾಡಿಸಿದ್ದು ಸರಿಯಲ್ಲ.ಗಾಂಧಿಯನ್ನು ಕೊಂದವರೇ ಗಾಂಧೀಜಿ ಬಗ್ಗೆ ಮಾತನಾಡುವ, ಅವರ ಆದರ್ಶಗಳ ಬಗ್ಗೆ ಉಪನ್ಯಾಸ ನೀಡುವ ಪರಿಸ್ಥಿತಿ ನಿರ್ಮಾಣವಾಗಿರುವುದು ವಿಪರ್ಯಾಸ.ಆದರೆ ಸಭೆಯ ಮರ್ಯಾದೆ ಹಾಳಾಗುತ್ತದೆ ಎಂದು ಹಾಗೆ ಮಾಡಲಿಲ್ಲ ಎಂದು ಹೇಳಿದರು.