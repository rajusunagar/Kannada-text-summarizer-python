ಅಡಿಲೇಡ್‌: ಮಂಗಳವಾರದ ದ್ವಿತೀಯ ಹಾಗೂ ಕೊನೆಯ ಅಭ್ಯಾಸ ಪಂದ್ಯದಲ್ಲಿ ಅಫ್ಘಾನಿಸ್ಥಾನ ವಿರುದ್ಧ 153 ರನ್‌ ಜಯ ಸಾಧಿಸಿದ ಭಾರತ, ರವಿವಾರ ನಡೆಯುವ ಪಾಕಿಸ್ಥಾನ ಎದುರಿನ ಹೈ-ವೋಲ್ಟೆಜ್‌ ಪಂದ್ಯಕ್ಕೆ ಒಂದಿಷ್ಟು ಆತ್ಮವಿಶ್ವಾಸವನ್ನು ಗಳಿಸಿಕೊಂಡಿದೆ.ಆರಂಭಕಾರ ರೋಹಿತ್‌ ಶರ್ಮ ಅವರ 150 ರನ್‌ ಭಾರತದ ಸರದಿಯ ಪ್ರಮುಖ ಆಕರ್ಷಣೆಯಾಗಿತ್ತು.ಜತೆಗೆ ಸುರೇಶ್‌ ರೈನಾ (75), ಅಜಿಂಕ್ಯ ರಹಾನೆ (ಅಜೇಯ 88) ಕೂಡ ಅರ್ಧ ಶತಕದ ಕೊಡುಗೆ ಸಲ್ಲಿಸಿದರು.ಮೊದಲು ಬ್ಯಾಟ್‌ ಮಾಡಲಿಳಿದ ಭಾರತ ಈ ಮೂವರ ಬಿರುಸಿನ ಆಟದ ನೆರವಿನಿಂದ 5 ವಿಕೆಟಿಗೆ 364 ರನ್‌ ಪೇರಿಸಿತು.ಮೊಹಮ್ಮದ್‌ ನಬಿ ಪಡೆ 8 ವಿಕೆಟಿಗೆ 211 ರನ್‌ ಗಳಿಸಲಷ್ಟೇ ಶಕ್ತವಾಯಿತು.