ಬೆಂಗಳೂರು: ರಾಜ್ಯ ಸರ್ಕಾರವು 2015ನೇ ಸಾಲಿನಲ್ಲಿ ಭಾನುವಾರ ಹಾಗೂ ಪ್ರತಿ ತಿಂಗಳ ಎರಡನೇ ಶನಿವಾರ ಹೊರತುಪಡಿಸಿ 24 ಸಾರ್ವತ್ರಿಕ ರಜಾ ದಿನಗಳನ್ನು ಘೋಷಣೆ ಮಾಡಿದೆ.ಅಲ್ಲದೆ, ರಾಜ್ಯ ಸರ್ಕಾರಿ ನೌಕರರು 19 ನಿರ್ಬಂಧಿತ ರಜೆ ತೆಗೆದುಕೊಳ್ಳಲು ಅವಕಾಶ ನೀಡಿದೆ.ಸಾರ್ವತ್ರಿಕ ರಜೆಗಳು: ಜ.15 (ಸಂಕ್ರಾಂತಿ), ಜ.26 (ಗಣರಾಜ್ಯೋತ್ಸವ), ಫೆ.17 (ಶಿವರಾತ್ರಿ), ಮಾ.21 (ಚಾಂದ್ರಮಾನ ಯುಗಾದಿ), ಏ.2 (ಮಹಾವೀರ ಜಯಂತಿ), ಏ.3 (ಗುಡ್‌ ಫ್ರೈಡೆ), ಏ.14 (ಅಂಬೇಡ್ಕರ್‌ ಜಯಂತಿ), ಏ.21 (ಬಸವ ಜಯಂತಿ), ಮೇ 1 (ಕಾರ್ಮಿಕ ದಿನಾಚರಣೆ), ಜು.18 (ರಂಜಾನ್‌), ಆ.15 (ಸ್ವಾತಂತ್ರ್ಯ ದಿನಾಚರಣೆ), ಸೆ.17 (ವರಸಿದ್ಧಿ ವಿನಾಯಕ ವ್ರತ), ಸೆ.24 (ಬಕ್ರೀದ್‌), ಅ.2 (ಗಾಂಧಿ ಜಯಂತಿ), ಅ.12 (ಮಹಾಲಯ ಅಮಾವಾಸ್ಯೆ), ಅ.22 (ಮಹಾನವಮಿ ಆಯುಧಪೂಜೆ), ಅ.23 (ವಿಜಯದಶಮಿ), ಅ.24 (ಮೊಹರಂ ಕಡೇ ದಿನ), ಅ.27(ಮಹರ್ಷಿ ವಾಲ್ಮೀಕಿ ಜಯಂತಿ), ನ.10 (ನರಕ ಚತುರ್ದಶಿ), ನ.12 (ಬಲಿಪಾಡ್ಯಮಿ, ದೀಪಾವಳಿ), ನ.28(ಕನಕದಾಸ ಜಯಂತಿ), ಡಿ.24 ( ಈದ್‌ ಮಿಲಾದ್‌), ಡಿ.25 (ಕ್ರಿಸ್‌ಮಸ್‌).ಪಟ್ಟಿಯಲ್ಲಿ ಸೇರಿಸಲಾಗಿರುವ ಮುಸ್ಲಿಂ ಸಮುದಾಯದವರ ಹಬ್ಬಗಳು ನಿಗದಿತ ದಿನಾಂಕದಂದು ಬರದಿದ್ದರೆ ಸೇವೆಯಲ್ಲಿರುವ ಮುಸ್ಲಿಮರಿಗೆ ನಿಗದಿತ ರಜೆ ಬದಲಾಗಿ ಹಬ್ಬದ ದಿನ ರಜೆ ಮಂಜೂರು ಮಾಡಬಹುದುನ.27ರಂದು ಶುಕ್ರವಾರ ಹುತ್ತರಿ ಹಬ್ಬ ಆಚರಿಸಲು ಕೊಡಗು ಜಿಲ್ಲೆಗೆ ಅನ್ವಯವಾಗುವಂತೆ ಸ್ಥಳೀಯ ಸಾರ್ವತ್ರಿಕ ರಜೆ ಘೋಷಿಸಲಾಗುವುದು ಪ್ರಕಟಣೆ ತಿಳಿಸಿದೆ..