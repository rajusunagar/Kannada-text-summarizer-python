ಅನ್ಯಾಯಕ್ಕೊಳಗಾದ ನೋವಿನಲ್ಲಿರುವ ಸರಿತಾ ದೇವಿಯನ್ನು ಸಮಾಧಾನ ಪಡಿಸುವ ಒಂದೇ ಒಂದು ಶಬ್ದವಾಡದಿರುವ ಎಐಬಿಎ ಪ್ರತಿನಿಧಿ ಡೇವಿಡ್‌ ಫ್ರಾನ್ಸಿಸ್‌ ಬದಲಿಗೆ ಸರಿತಾದೇವಿಯನ್ನೇ ಅಪರಾಧಿ ಸ್ಥಾನದಲ್ಲಿ ನಿಲ್ಲಿಸುವ ಹುನ್ನಾರ ನಡೆಸಿರುವಂತೆ ಕಾಣುತ್ತಿದೆ.ಸ್ಪರ್ಧೆಯಲ್ಲಿ ಏನಾಯಿತು ಎನ್ನುವುದನ್ನು ಬದಿಗಿಟ್ಟು ಪದಕ ಪಡೆಯದ ಆಕೆಯ ಕ್ರಮ ಬೇಸರ ಮೂಡಿಸುವಂತಹದು.ಇದಕ್ಕೆ ಸೂಕ್ತ ಸಂವಹನದ ಕೊರತೆಯೇ ಕಾರಣ'.ಮೇಲಿನ ಹೇಳಿಕೆಗಳಲ್ಲಿ ಪೂರ್ಣವಾಗಿ ಭಾರತೀಯ ಸ್ಪರ್ಧಿಯ ಮನವಿಯನ್ನು ಎಐಬಿಎ ಪ್ರತಿನಿಧಿ ಕಡೆಗಣಿಸಿರುವುದು ಗೊತ್ತಾಗುತ್ತಿದೆ.ಸರಿತಾದೇವಿಯನ್ನು ಹಣಿಯುವುದೇ ತಮ್ಮ ಉದ್ದೇಶವಾಗಿರುವಂತೆ ಎಐಬಿಎ ಹೇಳಿಕೆಗಳಿವೆ.ಆದ್ದರಿಂದ ಭಾರತೀಯ ತಂಡವೂ ಇದರ ವಿರುದ್ಧ ಬಲವಾದ ಪ್ರತಿಭಟನೆ ವ್ಯಕ್ತಪಡಿಸಬೇಕು ಎಂಬ ಅಭಿಪ್ರಾಯ ಭಾರತೀಯ ಕ್ರೀಡಾಭಿಮಾನಿಗಳಿಂದ ವ್ಯಕ್ತವಾಗುತ್ತಿದೆ.