ಇಂದೋರ್‌: ಕರ್ನಾಟಕ ವಿರುದ್ಧ ಮಂಗಳವಾರ ಆರಂಭಗೊಂಡ ರಣಜಿ ಲೀಗ್‌ ಪಂದ್ಯದಲ್ಲಿ ಆತಿಥೇಯ ಮಧ್ಯಪ್ರದೇಶ ತಂಡದ ಬ್ಯಾಟಿಂಗ್‌ ಬಹುತೇಕ ಮುಗ್ಗರಿಸಿದೆ.ಪರಿಣಾಮ, ಮೊದಲ ದಿನ ಮಧ್ಯಪ್ರದೇಶ 7 ವಿಕೆಟ್‌ ಕಳೆದುಕೊಂಡು 270 ರನ್ನುಗಳ ಸಾಧಾರಣ ಮೊತ್ತ ಪೇರಿಸಿದೆ.ಒಂದು ಕಡೆ ವಿನಯ್‌ ಕುಮಾರ್‌ (43ಕ್ಕೆ 2) ವೇಗದ ಬಿರುಗಾಳಿ, ಇನ್ನೊಂದೆಡೆ ಶ್ರೇಯಸ್‌ ಗೋಪಾಲ್‌ (48ಕ್ಕೆ 3) ಮಾರಕ ಸ್ಪಿನ್‌ ಬೌಲಿಂಗ್‌ ದಾಳಿಗೆ ಸಿಲುಕಿ ರನ್‌ ಗಳಿಸಲು ತೀವ್ರ ಒದ್ದಾಟ ನಡೆಸಿತು.ಆದರೆ ಆರಂಭಿಕ ಬ್ಯಾಟ್ಸ್‌ಮನ್‌ ಆದಿತ್ಯ ಶ್ರೀವಾಸ್ತವ್‌ 91 ರನ್‌ ಬಾರಿಸಿ ಕರ್ನಾಟಕಕ್ಕೆ ಸವಾಲಾದರು (214 ಎಸೆತ, 13 ಬೌಂಡರಿ).ಇದು ಅವರ ಮೊದಲ ರಣಜಿ ಪಂದ್ಯವೆಂಬುದು ವಿಶೇಷ.ವಿನಯ್‌ ಕುಮಾರ್‌ ಪಂದ್ಯದ ಮೊದಲ ಓವರ್‌ನಲ್ಲೇ ಸಕ್ಸೇನಾ ಅವರನ್ನು ಶೂನ್ಯಕ್ಕೆ ಬೌಲ್ಡ್‌ ಮಾಡಿ ಪೆವಿಲಿಯನ್‌ಗೆ ಅಟ್ಟಿದರು.ಇನ್ನೇನು ಶತಕ ಗಳಿಸಲು ಶ್ರೀವಾಸ್ತವ್‌ಗೆ 9 ರನ್‌ ಅವಶ್ಯಕತೆ ಇತ್ತು.ಈ ಹಂತದಲ್ಲಿ ನಮನ್‌ ಓಜಾ ಹಾಗೂ ಹರ್‌ಪ್ರೀತ್‌ ಸಿಂಗ್‌ ಅರ್ಧ ಶತಕ ಗಳಿಸಿ ತಂಡವನ್ನು ಕಾಪಾಡಿದರು.