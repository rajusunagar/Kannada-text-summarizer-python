ಬೌಲರ್‌ಗಳ ಬಂಪರ್‌ ಕೊಡುಗೆ (195 ರನ್‌).ಆಸ್ಟ್ರೇಲಿಯ-505; ಭಾರತ (ದ್ವಿಇ.)-71/1.ಬ್ರಿಸ್ಬೇನ್‌: ನಾಯಕತ್ವದ ಮೊದಲ ಮೆಟ್ಟಿಲಲ್ಲಿ ನಿಂತಿರುವ ಸ್ಟೀವನ್‌ ಸ್ಮಿತ್‌ ಅವರ ಅತ್ಯಾಕರ್ಷಕ ಶತಕ ಹಾಗೂ ನಾಲ್ವರು ಬೌಲರ್‌ಗಳು ಸೇರಿ ಸಲ್ಲಿಸಿದ 195 ರನ್ನುಗಳ ಬಂಪರ್‌ ಕೊಡುಗೆಯಿಂದ ಬ್ರಿಸ್ಬೇನ್‌ ಟೆಸ್ಟ್‌ ಪಂದ್ಯದಲ್ಲಿ ಆಸ್ಟ್ರೇಲಿಯ ತನ್ನ ಹಿಡಿತವನ್ನು ಬಿಗಿಗೊಳಿಸಿದೆ.ದ್ವಿತೀಯ ಇನ್ನಿಂಗ್ಸ್‌ ಆರಂಭಿಸಿರುವ ಧೋನಿ ಪಡೆ, ಇನ್‌ಫಾರ್ಮ್ ಓಪನರ್‌ ಮುರಳಿ ವಿಜಯ್‌ (27) ಅವರ ವಿಕೆಟ್‌ ಕಳೆದುಕೊಂಡು 71 ರನ್‌ ಮಾಡಿ ದಿನದಾಟ ಮುಗಿಸಿದೆ.ಈ ಪಂದ್ಯವಿನ್ನೂ ಪೂರ್ತಿ ಎರಡು ದಿನಗಳನ್ನು ಕಾಣಲಿಕ್ಕಿದೆ.4ನೇ ದಿನವಾದ ಶನಿವಾರವಿಡೀ ಕ್ರೀಸ್‌ ಆಕ್ರಮಿಸಿಕೊಂಡು, ಕೈಯಲ್ಲಿ ಕೆಲವು ವಿಕೆಟ್‌ ಉಳಿಸಿಕೊಂಡು ಗಮನಾರ್ಹ ಮುನ್ನಡೆಯೊಂದಿಗೆ ಹೋರಾಟ ಸಂಘಟಿಸಬೇಕಾದುದು ಅನಿವಾರ್ಯ.ಇಲ್ಲವಾದರೆ ಸೋಲಿನ ಭೀತಿ ತಪ್ಪಿದ್ದಲ್ಲ.ಆಗ ಕಾಂಗರೂ ಸ್ಕೋರ್‌ 6ಕ್ಕೆ 247.