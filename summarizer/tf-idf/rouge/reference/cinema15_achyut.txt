1990ರಲ್ಲಿ ತೆರೆಕಂಡಿದ್ದ ಸೂಪರ್ ಹಿಟ್ ಚಿತ್ರ    ಗಾಯಲ್  ಮೂಲಕ ಪ್ರೇಕ್ಷಕರನ್ನು ರಂಜಿಸಿದ್ದ ಬಾಲಿವುಡ್ ಗದರ್ ಸನ್ನಿ ಭಾಯ್ ಈಗ  ಗಾಯಲ್ ಒನ್ಸ್ ಎಗೈನ್  ಎಂಬ ಹೊಸ ಚಿತ್ರವನ್ನು ಸದ್ದಿಲ್ಲದೇ ನಿರ್ಮಾಣ ಮಾಡಿದ್ದಾರೆ. ಗಾಯಲ್  ಚಿತ್ರದ ಮುಂದುವರಿದ ಭಾಗವಾದ ಈ ಚಿತ್ರವು ಮುಂಬರುವ ದೀಪಾವಳಿಗೆ ಬರಲಿದ್ದು ಆದರೆ ಈ ಚಿತ್ರವು ಸಲ್ಲು ಭಾಯ್'ಯ  ಪ್ರೇಮ್ ರತನ್ ಧನ್ ಪಾಯೊ  ಚಿತ್ರಕ್ಕೆ ಪೈಪೋಟಿಯಾಗಿ ಬಿಡುಗಡೆ ಮಾಡುತ್ತಿಲ್ಲ ಎಂದು ಸನ್ನಿ ಸ್ಪಷ್ಟೀಕರಣ ನೀಡಿದ್ದಾರೆ.ಇತ್ತೀಚಿನ ದಿನಗಳಲ್ಲಿ ಚಿತ್ರದ ಮೊದಲ ದಿನದ ಕಲೆಕ್ಷನ್ ಮಹತ್ವವಾಗಿದ್ದು ಚಿತ್ರದ ಒಟ್ಟಾರೆ ಬಜೆಟ್'ಗೆ ದಿನಗಳಿಕೆಯು ಅವಲಂಭಿಸಿರುವುದರಿಂದ ದೀಪಾವಳಿಯಂತಹ ಸಂದರ್ಭದಲ್ಲಿ ಚಿತ್ರವು ಉತ್ತಮ ಕಲೆಕ್ಷನ್ ಮಾಡಲಿದೆ ಎಂದು ಹಬ್ಬಕ್ಕೆ ಚಿತ್ರವನ್ನು ಬಿಡುಗಡೆ ಮಾಡುತ್ತಿರುವುದಾಗಿ ನಿರ್ಮಾಪಕ/ನಟ ಸನ್ನಿ ಡಿಯೋಲ್ ತಿಳಿಸಿದ್ದಾರೆ. ಗಾಯಲ್ ಒನ್ಸ್ ಎಗೈನ್  ಚಿತ್ರದ ಕುರಿತು ಹಬ್ಬಿರುವ ಗಾಸಿಪ್'ಗಳು ಏನೇ ಹೇಳಿದರೂ ಸದ್ಯ ತುಂಬಾ ವರ್ಷಗಳ ನಂತರ ಸನ್ನಿ ಡಿಯೋಲ್'ರ ಚಿತ್ರವೊಂದು ತೆರೆಗೆ ಬರುತ್ತಿರುವುದು ಸನ್ನಿ ಭಾಯ್'ಯ ಅಭಿಮಾನಿಗಳಿಗೆ ಖುಷಿಯ ವಿಚಾರವೇ ಸರಿ.