ದಕ್ಷಿಣ ಆಫ್ರಿಕಾ, ಜಿಂಬಾಬ್ವೆ ಹಾಗೂ ಕೀನ್ಯಾದ ಆತಿಥ್ಯದಲ್ಲಿ ಮೊದಲ ಸಲ ನಡೆದ 2003ನೇ ವಿಶ್ವಕಪ್‌ನಲ್ಲಿ ಸೌರವ್‌ ಗಂಗೂಲಿ ನಾಯಕತ್ವದ ಭಾರತ ಅಮೋಘ ಪ್ರದರ್ಶನ ನೀಡಿ ಗಮನ ಸೆಳೆಯಿತು.ಆದರೆ ಫೈನಲ್‌ನಲ್ಲಿ ಕಾಂಗರೂ ಪಡೆ ಟೀಮ್‌ ಇಂಡಿಯಾದ ಕನಸಿಗೆ ತಣ್ಣೀರೆರಚಿತು.ಅದು 125 ರನ್ನುಗಳಿಂದ ಗೆದ್ದು ಪ್ರಶಸ್ತಿಯನ್ನು ತನ್ನಲ್ಲೇ ಉಳಿಸಿಕೊಂಡಿತು.ಇದರೊಂದಿಗೆ ಆಸ್ಟ್ರೇಲಿಯ ಹೊಸ ಇತಿಹಾಸವೊಂದನ್ನು ನಿರ್ಮಿಸಿತು.ಅತೀ ಹೆಚ್ಚು 3 ಸಲ ವಿಶ್ವಕಪ್‌ ಗೆದ್ದ ಪ್ರಪ್ರಥಮ ತಂಡವೆನಿಸಿತು.ಈ ವಿಶ್ವಕಪ್‌ನಲ್ಲಿ ಅತೀ ಹೆಚ್ಚು 14 ತಂಡಗಳು ಪಾಲ್ಗೊಂಡಿದ್ದೊಂದು ದಾಖಲೆ.ನಮೀಬಿಯಾ ಮೊದಲ ಸಲ ವಿಶ್ವಕಪ್‌ ಆಡಿತು.ಕೆನಡಾ, ಹಾಲೆಂಡ್‌ ಎರಡನೇ ಸಲ ಅವಕಾಶ ಪಡೆದವು.1999ರ ಮಾದರಿಯನ್ನೇ ಇಲ್ಲಿ ಉಳಿಸಿಕೊಳ್ಳಲಾಗಿತ್ತು.14 ತಂಡಗಳನ್ನು 2 ಗುಂಪುಗಳಾಗಿ ವಿಭಜಿಸಲಾಯಿತು.ಅಗ್ರ 3 ಸ್ಥಾನ ಸಂಪಾದಿಸಿದ ತಂಡಗಳಿಗೆ "ಸೂಪರ್‌ ಸಿಕ್ಸ್‌' ಪ್ರವೇಶ.ಅಲ್ಲಿಂದ ಸೆಮಿಫೈನಲ್‌, ಫೈನಲ್‌.ಅಚ್ಚರಿ, ಆಘಾತಗಳ ಸರಮಾಲೆ.ಈ ಪಂದ್ಯಾವಳಿ ಸೃಷ್ಟಿಸಿದ ಅಚ್ಚರಿಗಳಿಗೆ, ಆಘಾತಗಳಿಗೆ ಕೊನೆಯಿಲ್ಲ.ಆತಿಥೇಯ ದಕ್ಷಿಣ ಆಫ್ರಿಕಾ, ಪಾಕಿಸ್ಥಾನ, ಇಂಗ್ಲೆಂಡ್‌, ವೆಸ್ಟ್‌ ಇಂಡೀಸ್‌, ಜಿಂಬಾಬ್ವೆ...