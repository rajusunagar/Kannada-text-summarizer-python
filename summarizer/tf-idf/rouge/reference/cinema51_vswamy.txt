ಮುಂಬಯಿ: "ಸಲ್ಮಾನ್‌ ಅಂಕಲ್‌ ಹಾಗೆ ನಾನು ಕೂಡ ಮುಂದೊಂದು ಸೂಪರ್‌ ಸ್ಟಾರ್‌ ಅಗುವೆ' ಎನ್ನುತ್ತಾಳೆ "ಬಜರಂಗಿ ಭಾಯಿಜಾನ್‌' ಚಿತ್ರದಲ್ಲಿ ಸಲ್ಮಾನ್‌ ಸಹ ಕಲಾವಿದೆಯಾಗಿ ಎಲ್ಲರ ಮನಸೂರೆಗೈದಿರುವ ಬಾಲ ನಟಿ, ಏಳು ವರ್ಷ ಪ್ರಾಯದ ಹರ್ಷಾಲಿ ಮಲ್ಹೋತ್ರಾ.ಬಿಡುಗಡೆಯಾದ ಎರಡೇ ದಿನಗಳ ಒಳಗೆ ನೂರು ಕೋಟಿ ರೂ.ಬಾಕ್ಸ್‌ ಆಫೀಸ್‌ ಕಲೆಕ್ಷನ್‌ ಬಾಚಿಕೊಂಡಿರುವ ಸೂಪರ್‌ ಹಿಟ್‌ "ಬಜರಂಗಿ ಭಾಯಿಜಾನ್‌' ಚಿತ್ರದಲ್ಲಿ ಪಾಕಿಸ್ಥಾನದ ಮೂಕ ಬಾಲಕಿ ಮುನ್ನಿಯಾಗಿ ಅದ್ಭುತವಾಗಿ ನಟಿಸಿರುವ ಹರ್ಷಾಲಿಗೆ ನಟಿಸುವುದು ಮತ್ತು ಹಾಡುವುದೆಂದರೆ ಪಂಚಪ್ರಾಣವಂತೆ."ನನಗೆ ಹಾಡುವುದು, ನಟಿಸುವುದೆಂದು ತುಂಬಾ ಇಷ್ಟ; ನಾನು ಕೂಡ ಸಲ್ಮಾನ್‌ ಅಂಕಲ್‌ ಹಾಗೆ ಸೂಪರ್‌ ಸ್ಟಾರ್‌ ಆಗಬೇಕೆಂದು ಆಸೆ ಪಡುತ್ತೇನೆ' ಎಂದು ಹರ್ಷಾಲಿ ಹೇಳಿದ್ದಾಳೆ.ಹರ್ಷಾಲಿಯ ತಾಯಿ ಕಾಜಲ್‌ ಒಂದು ಬಾರಿ "ಬಜರಂಗಿ ಭಾಯಿಜಾನ್‌' ಚಿತ್ರದ ನಟ - ನಟಿಯರನ್ನು ಆಯ್ಕೆ ಮಾಡುವ ನಿರ್ದೇಶಕ ಮುಕೇಶ್‌ ಛಾಬ್ರಾ ಅವರನ್ನು ಕಂಡಿದ್ದರು.