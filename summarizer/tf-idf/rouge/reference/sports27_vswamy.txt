ಅಡಿಲೇಡ್‌: ನಾಯಕತ್ವದ ಮೊದಲ ಟೆಸ್ಟ್‌ ಪಂದ್ಯದಲ್ಲೇ ಶತಕ ದಾಖಲಿಸಿದ ಅಪರೂಪದ ಸಾಧನೆಯೊಂದಿಗೆ ಸಂಭ್ರಮಿಸಿದ ವಿರಾಟ್‌ ಕೊಹ್ಲಿ ಹಾಗೂ ಟೀಮ್‌ ಇಂಡಿಯಾದ ಅಗ್ರ ಕ್ರಮಾಂಕದ ಬ್ಯಾಟ್ಸ್‌ ಮನ್‌ಗಳ ಚೇತೋಹಾರಿ ಆಟದಿಂದ ಅಡಿಲೇಡ್‌ ಟೆಸ್ಟ್‌ನಲ್ಲಿ ಪ್ರವಾಸಿ ಭಾರತ, ಆಸ್ಟ್ರೇಲಿಯಕ್ಕೆ ದಿಟ್ಟ ಉತ್ತರ ನೀಡಿದೆ.7 ವಿಕೆಟಿಗೆ 517 ರನ್‌ ಹೊಡೆದು ದ್ವಿತೀಯ ದಿನದಾಟ ಮುಗಿಸಿದ್ದ ಆಸೀಸ್‌, ಗುರುವಾರ ಇದೇ ಮೊತ್ತಕ್ಕೆ ಡಿಕ್ಲೇರ್‌ ಮಾಡಿತು."ಅಡಿಲೇಡ್‌ ಓವಲ್‌' ಟ್ರ್ಯಾಕ್‌ ಬ್ಯಾಟ್ಸ್‌ಮನ್‌ಗಳಿಗೆ ಉತ್ತಮ ರೀತಿಯಲ್ಲಿ ಸಹಕರಿಸುತ್ತಿದ್ದು, ಕೊಹ್ಲಿ ಪಡೆ ಇದರ ಭರಪೂರ ಲಾಭವನ್ನೆತ್ತಿತು.ಆರಂಭದಲ್ಲೇ ಮಿಚೆಲ್‌ ಜಾನ್ಸನ್‌ ಬೌನ್ಸರ್‌ ಒಂದರ ಮೂಲಕ ಕೊಹ್ಲಿಯನ್ನು ಅಧೀರಗೊಳಿಸಲು ಯತ್ನಿಸಿದರಾದರೂ ಕೊಹ್ಲಿ ಮಾತ್ರ ಇಂಥ ಯಾವುದೇ ಆಕ್ರಮಣಕ್ಕೆ ಜಗ್ಗಲಿಲ್ಲ.ಅಂದು 116 ರನ್‌ ಬಾರಿಸಿದ್ದ ಕೊಹ್ಲಿ ಇಂದು 115 ರನ್‌ ಹೊಡೆದರು.