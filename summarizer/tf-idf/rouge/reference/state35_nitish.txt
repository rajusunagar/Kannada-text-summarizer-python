ಬೆಂಗಳೂರು: ರಾಜಧಾನಿಯಲ್ಲಿ ಸರ್ಕಾರಿ ಭೂಮಿಯನ್ನು ಕಬಳಿಸಿ, ಕಣ್ಣಿಗೆ ರಾಚುವಂತೆ ರಾಜಾರೋಷವಾಗಿ ತಲೆಯೆತ್ತಿರುವ ಅಪಾರ್ಟ್‌ಮೆಂಟ್‌ಗಳು, ಕಟ್ಟಡಗಳು, ಕೆರೆ ಅತಿಕ್ರಮಿಸಿ ನಿರ್ಮಾಣವಾಗಿರುವ ಲೇಔಟ್‌ಗಳನ್ನು ತಕ್ಷಣದಿಂದಲೇ ತೆರವುಗೊಳಿಸುವ ಕಾರ್ಯಾಚರಣೆ ಆರಂಭಿಸಲು ರಾಜ್ಯ ಸರ್ಕಾರ ನಿರ್ಧರಿಸಿದೆ.ಸರ್ಕಾರಿ ಭೂಮಿಯನ್ನು ಕಬಳಿಕೆ ಮಾಡಿದ ಎಷ್ಟೇ ಪ್ರಭಾವಿ ಅಥವಾ ಪ್ರತಿಷ್ಠಿತ ಕಟ್ಟಡಗಳಿರಲಿ ಮುಲಾಜಿಲ್ಲದೆ ನೆಲಸಮಗೊಳಿಸಲು ಉದ್ದೇಶಿಸಲಾಗಿದೆ.ಈ ಕಾರ್ಯಾಚರಣೆಯು ಕ್ಷಿಪ್ರ ಗತಿಯಲ್ಲಿ ನಡೆಯಬೇಕೆಂಬ ಉದ್ದೇಶದಿಂದ, ತಕ್ಷಣವೇ ಆದೇಶ ಜಾರಿಗೆ ಬರುವಂತೆ ಕ್ರಮ ಕೈಗೊಳ್ಳಲಾಗಿದೆ.ಗೃಹ ಕಚೇರಿ "ಕೃಷ್ಣಾ'ದಲ್ಲಿ ಭೂಕಬಳಿಕೆ ವಿರೋಧಿ ಹೋರಾಟಗಾರರೊಂದಿಗೆ ಸಭೆ ನಡೆಸಿದ ಬಳಿಕ ಸುದ್ದಿಗಾರರಿಗೆ ಸಚಿವ ಟಿ.ಬಿ.ಏನೇನು ಕ್ರಮ?- ಸರ್ಕಾರಿ ಭೂಕಬಳಿಕೆ ಮಾಡಿದವರು ಪ್ರಭಾವಿ, ಪ್ರತಿಷ್ಠಿತರೇ ಆದರೂ ನಿರ್ದಾಕ್ಷಿಣ್ಯ ಕ್ರಮ- ಕಣ್ಣಿಗೆ ಕಾಣುವಂತಹ ಅಕ್ರಮ ಕಟ್ಟಡ, ಬಡಾವಣೆಗಳು ಆದ್ಯತೆ ಮೇರೆಗೆ ನೆಲಸಮ- ಭೂಕಬಳಿಕೆ ತೆರವುಗೊಳಿಸಲು ಈಗಿರುವ ಜಿಲ್ಲಾಧಿಕಾರಿ ಜತೆ ಇನ್ನಿಬ್ಬರು ಡೀಸಿಗಳ ನೇಮಕ- ನಕಲಿ ದಾಖಲೆಗಳನ್ನು ಸೃಷ್ಟಿಸಿದವರ ವಿರುದ್ಧ ಸ್ವಯಂಪ್ರೇರಿತ ಕೇಸು ದಾಖಲು.