ಮೆಲ್ಬರ್ನ್: ಗಾಯಾಳು ಕ್ರಿಕೆಟಿಗ ಮೈಕಲ್‌ ಕ್ಲಾರ್ಕ್‌ ಅವರನ್ನು ಆಸ್ಟ್ರೇಲಿಯ ವಿಶ್ವಕಪ್‌ ತಂಡದ ನಾಯಕನನ್ನಾಗಿ ನೇಮಿಸಲಾಗಿದೆ.ಕಳೆದ ತಿಂಗಳು ಮಂಡಿ ಶಸ್ತ್ರಚಿಕಿತ್ಸೆಗೊಳಗಾದ ಮೈಕಲ್‌ ಕ್ಲಾರ್ಕ್‌ ಇನ್ನೂ ಸಂಪೂರ್ಣ ಚೇತರಿಸಿಕೊಂಡಿಲ್ಲ.ಆದರೂ ಅವರ ಮೇಲೆ ಆಸೀಸ್‌ ಆಯ್ಕೆ ಮಂಡಳಿ ವಿಶ್ವಾಸವಿರಿಸಿದೆ.ಈಗಿನ ಪರಿಸ್ಥಿತಿಯನ್ನು ಗಮನಿಸಿದರೆ ಕ್ಲಾರ್ಕ್‌ ಮೊದಲೆರಡು ಲೀಗ್‌ ಪಂದ್ಯಗಳಿಂದ ಹೊರಗುಳಿಯುವುದು ಖಚಿತ.ಆಸ್ಟ್ರೇಲಿಯ ತನ್ನ ಮೊದಲ ಪಂದ್ಯವನ್ನು ಫೆ.21ರಂದು ಬ್ರಿಸ್ಬೇನ್‌ನಲ್ಲಿ ಸಾಗಲಿದೆ.ಅಷ್ಟರೊಳಗೆ ಕ್ಲಾರ್ಕ್‌ ಸಂಪೂರ್ಣ ದೈಹಿಕ ಕ್ಷಮತೆಯನ್ನು ಸಾಬೀತುಪಡಿಸಬೇಕಿದೆ.