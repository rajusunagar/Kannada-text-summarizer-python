ಕೋಲ್ಕತಾ: ಆಲ್‌ರೌಂಡ್‌ ಆಟದ ಪ್ರದರ್ಶನ ನೀಡಿದ ಪಾಕಿಸ್ಥಾನ ತಂಡವು ಟ್ವೆಂಟಿ-20 ವಿಶ್ವಕಪ್‌ ಸೂಪರ್‌ 10 ಹಂತದ ಮೊದಲ ಪಂದ್ಯದಲ್ಲಿ ಬಾಂಗ್ಲಾದೇಶವನ್ನು 55 ರನ್ನುಗಳಿಂದ ಸೋಲಿಸಿ ಶುಭಾರಂಭಗೈದಿದೆ.ಅಹ್ಮದ್‌ ಶೆಹಜಾದ್‌ ಮತ್ತು ಮೊಹಮ್ಮದ್‌ ಹಫೀಜ್‌ ಅವರ ಅರ್ಧಶತಕ ಮತ್ತು ಅಫ್ರಿದಿ ಅವರ ಸ್ಫೋಟಕ್‌ 49 ರನ್‌ ನೆರವಿನಿಂದ ಪಾಕಿಸ್ಥಾನ ತಂಡವು 5 ವಿಕೆಟಿಗೆ 201 &nbsp;ರನ್ನುಗಳ ಬೃಹತ್‌ ಮೊತ್ತ ಪೇರಿಸಿತು.ಇದಕ್ಕುತ್ತರವಾಗಿ ಪಾಕ್‌ ದಾಳಿಗೆ ಕುಸಿದ ಬಾಂಗ್ಲಾದೇಶವು 6 ವಿಕೆಟಿಗೆ 146 ರನ್‌ ಗಳಿಸಲಷ್ಟೇ ಶಕ್ತವಾಯಿತು.ಶೆಹಜಾದ್‌ 39 ಎಸೆತಗಳಿಂದ 52 ರನ್‌ ಹೊಡೆದರೆ ಹಫೀಜ್‌ 42 ಎಸೆತ ಎದುರಿಸಿ 64 ರನ್‌ ಹೊಡೆದರು.7 ಬೌಂಡರಿ ಮತ್ತು 2 ಸಿಕ್ಸರ್‌ ಬಾರಿಸಿದರು.ಅಫ್ರಿದಿ ಕ್ರೀಸ್‌ಗೆ ಬಂದ ಬಳಿಕ ತಂಡದ ರನ್‌ವೇಗ ತೀವ್ರಗೊಂಡಿತು.ಸ್ಫೋಟಕ ಆಟದ ಪ್ರದರ್ಶನ ನೀಡಿದ ಅವರು ಕೇವಲ 19 ಎಸೆತ ಎದುರಿಸಿ 49 &nbsp;ರನ್‌ ಹೊಡೆದರು.4 &nbsp;ಬೌಂಡರಿ ಮತ್ತು 4 ಸಿಕ್ಸರ್‌ ಬಾರಿಸಿದರು.