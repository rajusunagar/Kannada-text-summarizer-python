ಕೋಲ್ಕತಾ: ಸರಿಯಾಗಿ ಒಂದು ವಾರದ ಹಿಂದೆ ಬ್ಯಾಟಿಂಗಿನ ಮೇರು ಸಾಹಸ ವೊಂದಕ್ಕೆ ಸಾಕ್ಷಿಯಾಗಿ ವೆಸ್ಟ್‌ ಇಂಡೀಸಿಗೆ 2ನೇ ಸಲ ಟಿ-20 ವಿಶ್ವಕಪ್‌ ಕಿರೀಟ ತಂದೊಪ್ಪಿಸಿದ ಹೀರೋ ಕಾರ್ಲೋಸ್‌ ಬ್ರಾತ್‌ವೇಟ್‌ ಅವರೀಗ ರವಿವಾರದ ಐಪಿಎಲ್‌ ಪಂದ್ಯದ ಮುಖ್ಯ ಆಕರ್ಷಣೆ.ಜಹೀರ್‌ ಖಾನ್‌ ನೇತೃತ್ವದ ಈ ತಂಡ "ಈಡನ್‌ ಗಾರ್ಡನ್ಸ್‌'ನಲ್ಲಿ ಕೋಲ್ಕತಾ ನೈಟ್‌ರೈಡರ್ ವಿರುದ್ಧ ಹೋರಾಡಲಿದೆ.ಅಂದಹಾಗೆ ಈ ಸಲದ ಹರಾಜಿನಲ್ಲಿ ಬ್ರಾತ್‌ವೇಟ್‌ ಅವರಿಗೆ 4.2 ಕೋಟಿ ರೂಪಾಯಿ ನೀಡಿ ಡೆಲ್ಲಿ ಡೇರ್‌ಡೆವಿಲ್ಸ್‌ ಖರೀದಿಸಿದಾಗ ಅನೇಕರ ಹುಬ್ಬೇರಿತ್ತು.ಗಂಭೀರ್‌ ಸಾರಥ್ಯದ ಕೋಲ್ಕತಾದ ಈ ಸಲದ ಗುರಿಯೆಂದರೆ ದಾಖಲೆ 3ನೇ ಬಾರಿಗೆ ಐಪಿಎಲ್‌ ಪ್ರಶಸ್ತಿ ಎತ್ತುವುದು.ನಾರಾಯಣ್‌ ಸೇವೆ ಉಂಟು!ತವರಿನ "ಈಡನ್‌ ಗಾರ್ಡನ್ಸ್‌'ನಲ್ಲಿ ಉತ್ತಮ ದಾಖಲೆ ಹೊಂದಿರುವ ಕೆಕೆಆರ್‌ ಪಾಲಿನ ಸಿಹಿ ಸುದ್ದಿಯೆಂದರೆ ಶಂಕಾಸ್ಪದ ಬೌಲಿಂಗ್‌ ಶೈಲಿಯ ಆರೋಪಕ್ಕೊಳಗಾಗಿರುವ ಸುನೀಲ್‌ ನಾರಾಯಣ್‌ ಅವರಿಗೆ ಐಸಿಸಿ ಹಸಿರು ನಿಶಾನೆ ನೀಡಿರುವುದು.