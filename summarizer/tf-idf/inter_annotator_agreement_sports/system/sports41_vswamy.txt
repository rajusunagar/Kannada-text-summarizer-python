ನವದೆಹಲಿ: ನಿರೀಕ್ಷೆಯಂತೆಯೇ ಕರ್ನಾಟಕ ವಿರುದ್ಧದ ರಣಜಿ ಪಂದ್ಯದ ಮೊದಲ ಇನಿಂಗ್ಸ್‌ನಲ್ಲಿ ರೈಲ್ವೇಸ್‌ 171ಕ್ಕೆ ಆಲೌಟಾಗಿದೆ.3ನೇ ದಿನ ಉಳಿದ 6 ವಿಕೆಟ್‌ ಕಳೆದುಕೊಂಡು ಕರ್ನಾಟಕಕ್ಕೆ ಬ್ಯಾಟಿಂಗ್‌ ಬಿಟ್ಟುಕೊಟ್ಟಿತು.ಇದಕ್ಕೆ ಉತ್ತರಿಸುತ್ತಿರುವ ರಾಜ್ಯ 1 ವಿಕೆಟ್‌ ಕಳೆದುಕೊಂಡು 131 ರನ್‌ಗಳಿಸಿದೆ.ಇಬ್ಬರ ಘಾತಕ ದಾಳಿಗೆ ನಲುಗಿದ ರೈಲ್ವೇಸ್‌ ಬ್ಯಾಟಿಂಗೇ ಮರೆತಂತೆ ಆಡಿ ಬೇಗ ಆಲೌಟಾಯಿತು.ರೈಲ್ವೇಸ್‌ ಪರ ಅಭಿಷೇಕ್‌ 59 ರನ್‌, ಅನುಷ್ಟುಪ್‌ ಮಜುಂದಾರ್‌ 38 ರನ್‌ ಗಳಿಸಿದ್ದನ್ನು ಹೊರತುಪಡಿಸಿದರೆ ಉಳಿದವರು 10, 15, 14ರ ಕಡಿಮೆ ಮೊತ್ತಕ್ಕೆ ಔಟಾದರು.ಯಾವ ಬ್ಯಾಟ್ಸ್‌ಮನ್‌ನಿಂದಲೂ ಕರ್ನಾಟಕದ ಬೌಲಿಂಗ್‌ ಎದುರಿಸುವ ಛಾತಿ ಕಾಣಲಿಲ್ಲ.ಪಟಪಟನೆ ಉದುರುತ್ತಾ ಹೋದರು.ರೈಲ್ವೇಸ್‌ ಸದ್ಯದ ಪರಿಸ್ಥಿತಿ ಗಮನಿಸಿದರೆ ಕರ್ನಾಟಕಕ್ಕೆ ಸತತ 3ನೇ ಗೆಲುವು ಖಚಿತವೆಂದು ಭಾವಿಸಬಹುದು.