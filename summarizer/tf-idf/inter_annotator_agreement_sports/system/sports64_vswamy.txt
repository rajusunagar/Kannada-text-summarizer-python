ಈ ಹೊಸ ಕಿಟ್‌ 100% ಪಾಲಿಸ್ಟರ್‌ನಿಂದ ತಯಾರಿಸಿದ್ದಾಗಿದೆ.ಕೆಲವೊಂದು ಮಾರ್ಪಾಡುಗಳೊಂದಿಗೆ ಹೊರಬಂದಿರುವ ಈ ಹೊಸ ಜೆರ್ಸಿ ಸದ್ಯದಲ್ಲಿಯೇ ಆರಂಭಗೊಳ್ಳಲಿರುವ ತ್ರಿಕೋನ ಸರಣಿ ಮತ್ತು ಫೆಬ್ರವರಿಯಲ್ಲಿ ಆಸೀಸ್‌ - ನ್ಯೂಝಿಲ್ಯಾಂಡ್‌ ಜಂಟಿ ಅತಿಥ್ಯದಲ್ಲಿ ನಡೆಯಲಿರುವ ವಿಶ್ವಕಪ್‌ ಪಂದ್ಯಾವಳಿಗಳಲ್ಲಿ ಟೀಂ ಇಂಡಿಯಾ ಹುಡುಗರ ಮೈಯನ್ನು ಅಲಂಕರಿಸಲಿದೆ.ಆಸ್ಟ್ರೇಲಿಯಾ, ಇಂಗ್ಲಂಡ್‌ ಮತ್ತು ಭಾರತ ತಂಡಗಳ ನಡುವಿನ ತ್ರಿಕೋನ ಸರಣಿಯು ಇದೇ ತಿಂಗಳ 16ರಿಂದ ಪ್ರಾರಂಭಗೊಳ್ಳಲಿದೆ.ಮತ್ತು ವಿಶ್ವಕಪ್‌ ಪಂದ್ಯಾವಳಿಗಳು ಪ್ರಾರಂಭವಾಗುವ ಸಂದರ್ಭದಲ್ಲಿ ಧೋನಿ ಬಾಯ್ಸ್ ಧರಿಸುವ ಈ ಜೆರ್ಸಿಗಳಲ್ಲಿ ಇನ್ನಷ್ಟು ಪ್ರಾಯೋಜಕರು ಸೇರ್ಪಡೆಗೊಳ್ಳಲಿದ್ದಾರೆ ಎಂದು ತಿಳಿದುಬಂದಿದೆ.