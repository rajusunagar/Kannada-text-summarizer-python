ಬರೋಡ ನೀಡಿದ 335 ರನ್‌ಗಳ ಪೈಪೋಟಿ ದಾಯಕ ಗುರಿ ಬೆನ್ನತ್ತಿದ ಕರ್ನಾಟಕಕ್ಕೆ ಉತ್ತಮ ಆರಂಭ ದೊರೆಯಲಿಲ್ಲ.ಬೃಹತ್‌ ರನ್‌ ಪೇರಿಸುವ ಲೆಕ್ಕಾಚಾರದೊಂದಿಗೆ ಕಣಕ್ಕಿಳಿದ ರಾಬಿನ್‌ ಉತ್ತಪ್ಪ(0) ಇನ್ನಿಂಗ್ಸ್‌ನ 2ನೇ ಓವರ್‌ನಲ್ಲೇ ಪೆವಿಲಿಯನ್‌ ಸೇರಿಕೊಂಡರು.ಇವರ ಅನಂತರ ಮತ್ತೂಬ್ಬ ಆರಂಭಿಕ ಬ್ಯಾಟ್ಸ್‌ಮನ್‌ ಕೆ.ಎಲ್‌.ರಾಹುಲ್‌ ಜೊತೆಗೂಡಿದ ಆರ್‌.ಸಮರ್ಥ್ ನಿರೀಕ್ಷೆಯ ಆಟ ಪ್ರದರ್ಶಿಸುವಲ್ಲಿ ವಿಫ‌ಲ ರಾಗುವ ಮೂಲಕ 15 ರನ್ನಿಗೆ ವಿಕೆಟ್‌ ಒಪ್ಪಿಸಿ ಹೊರ ನಡೆದರು.ತಂಡಕ್ಕೆ ಎದುರಾದ ಆರಂಭಿಕ ಆಘಾತದ ನಡುವೆಯೇ ಬಂದ ಭರವಸೆಯ ಆಟಗಾರ ಮನೀಷ್‌ ಪಾಂಡೆ ಉತ್ತಮ ಬ್ಯಾಟಿಂಗ್‌ ಪ್ರದರ್ಶಿಸುವ ಮೂಲಕ ತಂಡಕ್ಕೆ ಕೊಂಚ ಚೇತರಿಕೆ ನೀಡಿದರು.3ನೇ ವಿಕೆಟ್‌ಗೆ ಉತ್ತಮ ಜತೆಯಾಟವಾಡಿದ ಮನೀಶ್‌ ಪಾಂಡೆ ಹಾಗೂ ರಾಹುಲ್‌ 80 ರನ್‌ಗಳ ಜತೆಯಾಟದ ಕಾಣಿಕೆ ನೀಡಿದರು.ಆದರೆ ಈ ವೇಳೆ ಬೌಲಿಂಗ್‌ ದಾಳಿಗಿಳಿದ ವೇಗಿ ಇರ್ಫಾನ್‌ ಪಠಾಣ್‌ ನೆಲಕಚ್ಚಿ ಆಡುತ್ತಿದ್ದ ಮನೀಷ್‌ ಪಾಂಡೆ (34) ವಿಕೆಟ್‌ ಕಬಳಿಸುವ ಮೂಲಕ ತಂಡಕ್ಕೆ ಮೇಲುಗೈ ತಂದುಕೊಟ್ಟರು.ಶತಕದ ಗಡಿ ದಾಟುತ್ತಿದ್ದಂತೆ ಪ್ರಮುಖ 3 ವಿಕೆಟ್‌ ಕಳೆದುಕೊಂಡು ಸಂಕಷ್ಟಕ್ಕೆ ಸಿಲುಕಿದ್ದ ತಂಡಕ್ಕೆ ಕರುಣ್‌ ನಾಯರ್‌ ಆಸರೆಯಾಗುವ ಲಕ್ಷಣ ತೋರಿದರು.