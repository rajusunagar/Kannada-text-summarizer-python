ಮೆಲ್ಬರ್ನ್: ಆಸ್ಟ್ರೇಲಿಯನ್‌ ಓಪನ್‌ ಟೆನಿಸ್‌ ಕೂಟದ ಡ್ರಾ ಶುಕ್ರವಾರ ನಡೆದಿದ್ದು ಹಾಲಿ ಚಾಂಪಿಯನ್‌ ಸ್ಟಾನ್‌ ವಾವ್ರಿಂಕ ಮತ್ತು ವಿಶ್ವದ ನಂಬರ್‌ ವನ್‌ ನುವಾನ್‌ ಜೊಕೋವಿಕ್‌ ಮೊದಲ ಅರ್ಧದಲ್ಲಿ ಸೇರಿಕೊಂಡಿದ್ದಾರೆ.ಇದರಿಂದಾಗಿ ಅವರಿಬ್ಬರು ಸೆಮಿಫೈನಲ್‌ನಲ್ಲಿ ಪರಸ್ಪರ ಎದುರಾಗುವ ಸಾಧ್ಯತೆಯಿದೆ.ವಾವ್ರಿಂಕ ಕಳೆದ ವರ್ಷದ ಹೋರಾಟದಲ್ಲಿ ಕ್ವಾರ್ಟರ್‌ಫೈನಲ್‌ನಲ್ಲಿ ಜೊಕೋವಿಕ್‌ ಅವರನ್ನು ಸೋಲಿಸಿದ್ದರು ಮತ್ತು ಅಂತಿಮವಾಗಿ ಆಸ್ಟ್ರೇಲಿಯನ್‌ ಓಪನ್‌ ಜಯಿಸಿದ ಸಾಧನೆ ಮಾಡಿದ್ದರು.ತನ್ನ 33ರ ಹರೆಯದಲ್ಲಿ 18ನೇ ಗ್ರ್ಯಾನ್‌ ಸ್ಲಾಮ್‌ ಪ್ರಶಸ್ತಿ ಗೆಲ್ಲುವ ವಿಶ್ವಾಸದಲ್ಲಿರುವ ರೋಜರ್‌ ಫೆಡರರ್‌ ಅವರು ಕ್ವಾರ್ಟರ್‌ಫೈನಲ್‌ನಲ್ಲಿ ಆ್ಯಂಡಿ ಮರ್ರೆ ಅವರನ್ನು ಎದುರಿಸುವ ಸಾಧ್ಯತೆಯಿದೆ.ಮೂರು ಬಾರಿಯ ಆಸ್ಟ್ರೇಲಿಯನ್‌ ಓಪನ್‌ ರನ್ನರ್‌ ಅಪ್‌ ಆಗಿರುವ ಮರ್ರೆ 2010ರ ಫೈನಲ್‌ನಲ್ಲಿ ಫೆಡರರ್‌ಗೆ ಸೋತಿದ್ದರು.ದ್ವಿತೀಯ ಶ್ರೇಯಾಂಕದ ಫೆಡರರ್‌ ಮೊದಲ ಸುತ್ತಿನಲ್ಲಿ ತೈಪೆಯ ಲು ಯೆನ್‌ ಸನ್‌ ಅವರನ್ನು ಎದುರಿಸಲಿದ್ದಾರೆ.ಮೂರನೇ ಶ್ರೇಯಾಂಕದ ರಫೆಲ್‌ ನಡಾಲ್‌ ಮೊದಲ ಸುತ್ತಿನಲ್ಲಿ ಕಠಿನ ಎದುರಾಳಿ ರಶ್ಯದ ಮೈಕಲ್‌ ಯೂಜ್ನಿ ಸವಾಲನ್ನು ಎದುರಿಸಲಿದ್ದಾರೆ.ಕ್ವಾರ್ಟರ್‌ಫೈನಲ್‌ನಲ್ಲಿ ಥಾಮಸ್‌ ಬೆರ್ಡಿಶ್‌ ಅವರನ್ನು ಎದುರಿಸುವ ಸಾಧ್ಯತೆಯಿದೆ.