ಅರ್ಧಶತಕ ಸಿಡಿಸಿದ ತ್ರಿಮೂರ್ತಿಗಳು: ವಾಂಖೆಡೆ ಕ್ರೀಡಾಂಗಣದಲ್ಲಿ ಶುಕ್ರವಾರ ಬ್ಯಾಟಿಂಗ್‌ ಮಾಡಿದ ಮುಂಬಯಿ ತಂಡ ಮೊದಲ ದಿನ 3 ಅರ್ಧಶತಕ ದಾಖಲಿಸಿತು.ಮುಂಬೈ ಪರ ಆದಿತ್ಯ ತಾರೆ (72), ಸಿದ್ಧೇಶ್‌ ಲಾಡ್‌ ಮತ್ತು ನಿಖೀಲ್‌ ಪಾಟೀಲ್‌ ಅದ್ಭುತ ಆಟವಾಡಿ ಮುಂಬಯಿಯ ಬೃಹತ್‌ ಮೊತ್ತಕ್ಕೆ ನೆರವಾದರು.ಒಂದು ಹಂತದಲ್ಲಿ ಮುಂಬೈ 167 ರನ್‌ಗೆ 5 ವಿಕೆಟ್‌ ಕಳೆದುಕೊಂಡಿತ್ತು.ಆದರೆ ಸಿದ್ಧೇಶ್‌ ಲಾಡ್‌ ಹಾಗೂ ನಿಖೀಲ್‌ ಪಾಟೀಲ್‌ ಮುರಿಯದ ಆರನೇ ವಿಕೆಟ್‌ಗೆ 175 ರನ್‌ ಜತೆಯಾಟ ನಿರ್ವಹಿಸಿದ್ದಾರೆ.ಆರಂಭದಲ್ಲಿ ಉದುರಿದ್ದ ಮುಂಬಯಿ: ಕರ್ನಾಟಕ ವೇಗಿಗಳ ಬಿಗು ಬೌಲಿಂಗ್‌ಗೆ ಮುಂಬಯಿ ಆರಂಭದಲ್ಲೇ ನಡುಗಿತ್ತು.ತಂಡದ ಮೊತ್ತ 4 ರನ್‌ ಆಗುತ್ತಿದ್ದಂತೆ ಶ್ರೀದೀಪ್‌, ವಿನಯ್‌ ಕುಮಾರ್‌ ಎಸೆತದಲ್ಲಿ ರಾಬಿನ್‌ ಉತ್ತಪ್ಪಗೆ ಕ್ಯಾಚ್‌ ನೀಡಿ ಪೆವಿಲಿಯನ್‌ ಸೇರಿದರು.ನಿಧಾನಗತಿ ಆಟಕ್ಕೆ ಕುದುರಿಕೊಂಡ ನಾಯರ್‌: ಇತ್ತ ವಿಕೆಟ್‌ ಬೀಳುತ್ತಿದ್ದಂತೆ 3ನೇ ವಿಕೆಟ್‌ಗೆ ಬಂದ ಅಭಿಷೇಕ್‌ ನಾಯರ್‌ (36) ಜತೆಗೂಡಿ ಆದಿತ್ಯ ತಾರೆ ನಿಧಾನವಾಗಿ ಇನ್ನಿಂಗ್ಸ್‌ ಕಟ್ಟಿದರು.ಇನ್ನೇನು ಇವರು ಕುದುರಿಕೊಂಡರು ಎನ್ನುವಷ್ಟರಲ್ಲಿ ಶತಕದತ್ತ ಮುನ್ನುಗ್ಗುತ್ತಿದ್ದ ತಾರೆಯನ್ನು ಶ್ರೇಯಸ್‌ ಗೋಪಾಲ್‌ ಔಟ್‌ ಮಾಡಿದರು.ಇದಾದ ಅನಂತರ ಸ್ವಲ್ಪ ಸಮಯದಲ್ಲೇ ಸೂರ್ಯ ಕುಮಾರ್‌ ಯಾದವ್‌ (19) ಉದಿತ್‌ ಪಟೇಲ್‌ ಎಸೆತದಲ್ಲಿ ಎಲ್‌ಬಿ ಆಗಿ ವಿಕೆಟ್‌ ಕಳೆದುಕೊಂಡರು.158 ರನ್‌ಗೆ ನಾಲ್ಕು ವಿಕೆಟ್‌ ಉರುಳಿದಂತಾಗಿತ್ತು.