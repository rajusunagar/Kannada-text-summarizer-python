ತಾನು ತನ್ನ ಸಿನೇಮಾಗಾಗಿ ಬರೆದ ಕಥೆಯೇ ನಿಜ ಜೀವನದಲ್ಲಿ ಘಟಿಸಿದೆ ಎಂಬುದನ್ನು ಪತ್ರಿಕೆಗಳ ದೊಡ್ಡ ದೊಡ್ಡ ತಲೆಬರಹದ ರೋಮಾಂಚಕ ಸುದ್ದಿಗಳ ಮೂಲಕ ತಿಳಿದು ತನಗೆ ಪರಮಾಶ್ಚರ್ಯವಾಗಿದೆ ಎಂದು ಮಹೇಶ್‌ ಭಟ್‌ ಮಾಧ್ಯಮದೊಂದಿಗೆ ಮಾತನಾಡುತ್ತಾ ಹೇಳಿದರು.ಮಹೇಶ್‌ ಭಟ್‌ ಅವರು ಹೇಳುವ ಪ್ರಕಾರ ತಾವು ಈಗಾಗಲೇ ಬರೆದು ಮುಗಿಸಿ ಸಿದ್ಧವಾಗುತ್ತಿರುವ ತಮ್ಮ ಚಿತ್ರದ ಕಥೆ ಕೂಡ ಈ ಎಲ್ಲ ತಿರುವುಗಳನ್ನು ಹೊಂದಿದೆ.ತಮ್ಮ ಚಿತ್ರ ಈ ವರ್ಷ ಡಿಸೆಂಬರ್‌ನಲ್ಲಿ ತೆರೆ ಕಾಣಲಿದ್ದು ಪ್ರೇಕ್ಷಕರಿಗೆ ತನ್ನ ಕಾಲ್ಪನಿಕ ಕಥೆಯು ಹೇಗೆ ನೈಜ ಘಟನೆಯಾಗಿ ಘಟಿಸಿದೆ ಎಂಬುದನ್ನು ಅರಿತು ತನಗಾಗಿರುವಷ್ಟೇ ಆಶ್ಚರ್ಯ ಅವರಿಗೂ ಆಗಲಿದೆ ಎಂದು ಹೇಳುತ್ತಾರೆ.ಮಹೇಶ್‌ ಭಟ್‌ ಬರೆದಿರುವ "ತಾಯಿಯಿಂದಲೇ ಮಗಳ ಹತ್ಯೆ' ಕಥೆಯನ್ನು ಆಧರಿಸಿರುವ "ಅಬ್‌ ರಾತ್‌ ಗುಜರ್‌ನೆವಾಲೀ ಹೈ' ಚಿತ್ರವನ್ನು ಧವಳ್‌ ಜಯಂತಿಲಾಲ್‌ ಗಡ ಅವರು ನಿರ್ಮಿಸುತ್ತಿದ್ದಾರೆ.