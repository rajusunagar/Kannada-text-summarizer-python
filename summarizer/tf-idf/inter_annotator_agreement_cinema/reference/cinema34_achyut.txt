ಚಿತ್ರದಲ್ಲಿ ದಿಲ್'ವಾಲನಾಗಿ 'ಶಾರೂಕ್ ಖಾನ್' ದುಲ್ಹನಿಯಾಗಿ ಕಾಜೋಲ್ ಕಾಣಿಸಿಕೊಂಡಿರುದರಿಂದ ಚಿತ್ರಪ್ರೇಮಿಗಳಿಗೆ ರೋಮ್ಯಾಂಟಿಕ್'ನ ರಸದೌತಣ ಉಣಬಡಿಸಲಿದೆ ಎಂದು ಫಸ್ಟ್ ಲುಕ್'ನಲ್ಲೇ ತಿಳಿದುಬಂದಿದೆ.ಚಿತ್ರದಲ್ಲಿ ಬಾಲಿವುಡ್'ನ ಸರ್ವಕಾಲಿಕ ರೋಮ್ಯಾಂಟಿಕ್ ಜೋಡಿಯೊಂದಿಗೆ 'ವರುಣ್ ಧವನ್' ಮತ್ತು 'ಕೀರ್ತಿ ಸನೋನ್' ಕೂಡ ಅಭಿನಯಿಸುತ್ತಿರುವುದು ವಿಶೇಷ.2010ರಲ್ಲಿ ತೆರೆ ಕಂಡಿದ್ದ ಮೈ ನೇಮ್ ಇಸ್ ಖಾನ್ ಚಿತ್ರದಲ್ಲಿ ಲವ್ಲಿ ಪೇರ್ ಆಗಿ ಸ್ಕ್ರೀನ್ ಶೇರ್ ಮಾಡಿದ್ದ ಕಾಜೋಲ್ ಹಾಗೂ ಕಿಂಗ್ ಖಾನ್ ಶಾರೂಕ್ ''ದಿಲ್'ವಾಲೆ''ಯಲ್ಲಿ ಮತ್ತೊಮ್ಮೆ ಒಂದಾಗಿರುವುದು ಅಭಿಮಾನಿಗಳಿಗೆ ಚಿತ್ರದ ಮೇಲೆ ನಿರೀಕ್ಷೆ ಹೆಚ್ಚುವಂತೆ ಮಾಡಿದೆ.ಶಾರೂಕ್ ಒಡೆತನದ ರೆಡ್ ಚಿಲ್ಲೀಸ್ ಎಂಟರ್ಟೈನ್ಮೆಂಟ್ ಹಾಗೂ ರೋಹಿತ್ ಶೆಟ್ಟಿ ಪ್ರೊಡಕ್ಷನ್ ಹೌಸ್'ನಿಂದ  ತಯಾರಾಗುತ್ತಿರುವ ''ದಿಲ್'ವಾಲೆ''ಯನ್ನು ವರ್ಷದ ಕೊನೆಯಲ್ಲಿ ಅಭಿಮಾನಿಗಳಿಗೆ ಅರ್ಪಿಸುವ ಪ್ರಯತ್ನದಲ್ಲಿದ್ದಾರೆ ನಿರ್ದೇಶಕ ರೋಹಿತ್ ಶೆಟ್ಟಿ.