ಅಜಯ್ ದೇವಗನ್ ಇತ್ತೀಚೆಗಷ್ಟೇ ಕಿಂಗ್ ಖಾನ್ ಶಾರೂಕ್'ರೊಂದಿಗೆ ಬಲ್ಗೇರಿಯಾದ ರೆಸ್ಟೋರೆಂಟ್'ನಲ್ಲಿ ಜೊತೆಯಾಗಿ ಕಾಣಿಸಿಕೊಂಡು ತಮ್ಮ ನಡುವೆ ಯಾವುದೇ ಭಿನ್ನಾಬಿಪ್ರಾಯವಿಲ್ಲವೆಂದು ಸಾರಿದ್ದರು.ಅದೇ ಸಾಮಾಜಿಕ ತಾಣಗಳಲ್ಲಿ ಸುದ್ದಿಯಾಗಿದ್ದ &nbsp;ಚಿತ್ರದ ಕುರಿತು ಮಾಧ್ಯಮದೊಂದಿಗೆ ಮಾತನಾಡಿರುವ ಸಿಂಗಂ ಅಜಯ್ ದೇವಗನ್&nbsp;, ಶಾರೂಕ್ ಖಾನ್ ಕೇವಲ ಚಿತ್ರರಂಗದ ಸಹೋದ್ಯೊಗಿ ಹೊರತು ನನ್ನ ಆತ್ಮೀಯ ಗೆಳೆಯನಲ್ಲ ಎಂಬುದನ್ನು ಖಡಾತುಂಡವಾಗಿ ತಿಳಿಸಿದ್ದಾರೆ.2012ರಲ್ಲಿ ಶಾರೂಕ್ ಖಾನ್'ರ ಜಬ್ ತಕ್ ಹೆ ಜಾನ್ &nbsp;ಚಿತ್ರದೊಂದಿಗೆ ತೆರೆಗೆ ಬಂದಿದ್ದ ಅಜಯ್'ರ ಸನ್ ಆಫ್ ಸರ್ದಾರ್ ಚಿತ್ರವು ಇವರಿಬ್ಬರ ಕೋಲ್ಡ್ ವಾರ್'ಗೆ ಕಾರಣವಾಗಿದೆ ಎಂದು ಈ ಹಿಂದೆ ಬಾಲಿವುಡ್'ನಲ್ಲಿ ಸಿಕ್ಕಾಪಟ್ಟೆ ಸುದ್ದಿಯಾಗಿತ್ತು.ರೋಹಿತ್ ಶೆಟ್ಟಿ ನಿರ್ದೇಶನದ ಶಾರೂಕ್ ಖಾನ್-ಕಾಜೋಲ್ ಜೋಡಿಯ ದಿಲ್ವಾಲೆ ಚಿತ್ರದ ಶೂಟಿಂಗ್ ಸಂದರ್ಭದಲ್ಲಿ ಅಜಯ್ ಪತ್ನಿ ಕಾಜೋಲ್'ರೊಂದಿಗೆ ಸಮಯ ಕಳೆಯಲು ಬಲ್ಗೇರಿಯಾ ತೆರೆಳಿದ್ದರು.ಈ ನಡುವೆ ಶಾರೂಕ್ ಖಾನ್'ರೊಂದಿಗಿನ ಫೋಟೊ ಸಾಮಜಿಕ ತಾಣಗಳಲ್ಲಿ ಚರ್ಚೆಗೆ ಗ್ರಾಸವಾಗಿತ್ತು.