2011ರಲ್ಲಿ ಜಿಂದಗಿ ನಾ ಮಿಲೇಗಿ ದುಬಾರ ಎಂಬ ಬ್ಲಾಕ್ ಬ್ಲಾಸ್ಟರ್ ಚಿತ್ರ ನಿರ್ದೇಶಿಸಿದ್ದ ಝೋಯಾ ಅಖ್ತರ್ ಬರೋಬ್ಬರಿ 3ವರ್ಷಗಳ ನಂತರ ದಿಲ್ ದಡ್ಕನೇ ದೊ ಎಂಬ ಚಿತ್ರವನ್ನು ನಿರ್ದೇಶಿಸಿದ್ದಾರೆ.ವಿದೇಶದಲ್ಲಿ ಚಿತ್ರೀಕರಣಗೊಂಡಿರುವ ದಿಲ್ ದಡ್ಕನೇ ದೊ ಚಿತ್ರದಲ್ಲಿ ಕ್ಯಾಮೆರಾ ಕರಾಮತ್ತು ಹಾಗೂ ಸ್ಟಾರ್ಸ್ ಗಳ ಲುಕ್ ತೋರಿಸುವಲ್ಲಿ ಚಿತ್ರ ಗೆದ್ದಿದ್ದೆ ಎಂದು ಬಾಲಿವುಡ್ನಲ್ಲಿ ಮಾತು ಕೇಳಿ ಬರಲಾರಂಭಿಸಿದೆ.ಚಿತ್ರದಲ್ಲಿ ಹಿರಿಯ ನಟ ಅನಿಲ್ ಕಪೂರ್  ಎನರ್ಜಿಟಿಕ್ ಲುಕ್ ನಲ್ಲಿ ಕಾಣಿಸಿದ್ರೆ, ನವ ನಟ ನಟಿಯರಾದ ಅನುಷ್ಕಾ ಶರ್ಮಾ ಮತ್ತು ರಣವೀರ್ ಸಿಂಗ್ ಲವ್ಲಿಯಾಗಿ ಟ್ರೇಲರ್ ನಲ್ಲೇ ಮಿಂಚಿದ್ದಾರೆ, ಉಳಿದಂತೆ ಬಾಲಿವುಡ್ ಸೆನ್ಸೇಷನಲ್ ಪ್ರಿಯಾಂಕ ಚೋಪ್ರಾ, ರಾಹುಲ್ ಬೋಸ್ ಮತ್ತು ಝೋಯಾ ಸಹೋದರ ಫರ್ಹಾನ್ ಅಖ್ತರ್ ಈ ಚಿತ್ರದಲ್ಲೂ ಕಾಣಿಸಿಕೊಳ್ಳುವ ಮೂಲಕ ಚಿತ್ರದ ಮೇಲೆ ನಿರೀಕ್ಷೆ ಹೆಚ್ಚುವಂತೆ ಮಾಡಿದ್ದಾರೆ.ದಿಲ್ ದಡ್ಕನೇ ದೊ ಚಿತ್ರವು ಮುಂದಿನ ತಿಂಗಳು 5ಕ್ಕೆ ತೆರೆಗೆ ಬರಲಿದ್ದು ಇದು ಮತ್ತೊಂದು ಜಿಂದಗಿ ನಾ ಮಿಲೇಗಿ ದುಬಾರ ಆಗಲಿದೆಯೇ ಎಂಬುದನ್ನು ಕಾದು ನೋಡಬೇಕಾಗಿದೆ.