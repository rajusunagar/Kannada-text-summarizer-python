2008ರ ನವೆಂಬರ್ 26ರಂದು ದೇಶವನ್ನೇ ಬೆಚ್ಚಿ ಬೀಳಿಸಿದ ಉಗ್ರರ ದಾಳಿಯ ನೈಜ ಘಟನೆಗಳನ್ನೊಳಗೊಂಡ ಕಥೆಯನ್ನು ಭಜರಂಗಿ ಭಾಯಿಜಾನ್ ಖ್ಯಾತಿಯ ನಿರ್ದೇಶಕ ಕಬೀರ್ ಖಾನ್ 'ಫ್ಯಾಂಟಮ್' ಎಂಬ ಹೆಸರಿನಲ್ಲಿ ಚಿತ್ರವನ್ನಾಗಿಸುತ್ತಿದ್ದಾರೆ.ಸೈಫ್ ಅಲಿ ಖಾನ್ - ಕತ್ರೀನಾ ಕೈಫ್ ಜೋಡಿಯಾಗಿ ನಟಿಸಿರುವ ಫ್ಯಾಂಟಮ್ ಚಿತ್ರದ ಚಿತ್ರೀಕರಣದ ಬಹುಭಾಗವನ್ನು  ಈಗಾಗಲೇ ಮುಗಿಸಿರುವ ಚಿತ್ರತಂಡ, ಸೈಫ್-ಕತ್ರೀನಾರ ಡಿಫರೆಂಟ್ ಫಸ್ಟ್ ಲುಕ್'ವೊಂದನ್ನು ಬಿಡುಗಡೆ ಮಾಡಿದ್ದಾರೆ.ಚಿತ್ರಕ್ಕೆ ಮುಂಬೈ ಅವೆಂಜೆರ್ಸ್ ಕೃತಿಯ ಲೇಖಕ ಹುಸೈನ್ ಝೈದಿ ಚಿತ್ರಕಥೆ ರೂಪಿಸಿದ್ದು ಖ್ಯಾತ ನಿರ್ಮಾಪಕ ಸಾಜಿದ್ ನಾಡಿಯಡ್ವಾಲ 'ಫ್ಯಾಂಟಮ್'ಗೆ ಬಂಡವಾಳ ಹಾಕಿದ್ದಾರೆ.ನಿರ್ದೇಶಕ ಕಬೀರ್ ಖಾನ್'ರ ಬಹು ನಿರೀಕ್ಷೆಯ ಫ್ಯಾಂಟಮ್ ಚಿತ್ರವನ್ನು ಮುಂದಿನ ತಿಂಗಳ ಆಗಸ್ಟ್-28ರಂದು ಬಿಡುಗಡೆಗೊಳಿಸಲು ಚಿತ್ರತಂಡ ಸನ್ನದ್ಧವಾಗಿದೆ.