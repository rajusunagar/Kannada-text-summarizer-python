ಭಜರಂಗಿ ಭಾಯಿಜಾನ್ ಚಿತ್ರವನ್ನು ತೆಲುಗಿನಲ್ಲಿ ರಿಮೇಕ್ ಮಾಡಲು ಪವರ್ ಸ್ಟಾರ್ ಪವನ್ ಕಲ್ಯಾಣ್ ಉತ್ಸುಕರಾಗಿದ್ದು ಮುಂದಿನ ಪ್ರೊಜೆಕ್ಟ್'ನಲ್ಲಿ ಭಜರಂಗಿಯ ಅವತಾರದಲ್ಲಿ ಕಾಣಿಸಲಿದ್ದಾರೆಂದು ಹೇಳಲಾಗುತ್ತಿದೆ.ಬಾಲಿವುಡ್'ನಲ್ಲಿ ಸಲ್ಮಾನ್ ಖಾನ್ ಮಾಡಿದ ಪಾತ್ರವನ್ನು ಸೌತ್'ನಲ್ಲಿ ಪವನ್ ಕಲ್ಯಾಣ್ ಮಾಡಲಿದ್ದು ಈ ಚಿತ್ರಕ್ಕೆ ತೆಲುಗಿನ ಗಬ್ಬರ್ ಸಿಂಗ್ ಚಿತ್ರ ಖ್ಯಾತಿಯ ನಿರ್ದೇಶಕ ಹರೀಶ್ ಶಂಕರ್ ಆಕ್ಷನ್ ಕಟ್ ಹೇಳುವ ಸಾಧ್ಯತೆಯಿದೆ ಎಂದು ಹೇಳಲಾಗುತ್ತಿದೆ.ಈ ಹಿಂದೆ ಸಲ್ಲು ಮಿಯಾನ ದಬಂಗ್ ಚಿತ್ರವನ್ನು ತೆಲುಗಿನಲ್ಲಿ ಗಬ್ಬರ್ ಸಿಂಗ್ ಹೆಸರಿನಲ್ಲಿ ಪವನ್-ಹರೀಶ್ ಜೋಡಿಯು ರಿಮೇಕ್ ಮಾಡಿ ಸಖತ್ ಸಕ್ಸಸ್ ಕಂಡಿದ್ದರು.ಇನ್ನೂ ಅಧಿಕೃತವಾಗಿ ಪ್ರಕಟಗೊಳ್ಳದಿದ್ದರೂ ಪವನ್ ಕಲ್ಯಾಣ್ ಭಜರಂಗಿ ಭಾಯಿಜಾನ್ ಚಿತ್ರದಲ್ಲಿ ಅಭಿನಯಿಸಲಿದ್ದಾರೆ ಹಾಗೆಯೇ ಚಿತ್ರಕ್ಕೆ ಭಜರಂಗಿಯ ಮೂಲ ನಿರ್ಮಾಪಕ ಕನ್ನಡಿಗ ರಾಕ್ ಲೈನ್ ವೆಂಕಟೇಶ್'ರೊಂದಿಗೆ ಜಂಟಿಯಾಗಿ ನಿರ್ಮಾಪಕ ದಿಲ್ ರಾಜು ಈ ಹೊಸ ಚಿತ್ರಕ್ಕೆ ಬಂಡವಾಳ ಹೂಡಲಿದ್ದಾರೆಂಬ ಸುದ್ದಿಯಂತು ಟಾಲಿವುಡ್'ನಲ್ಲಿ ಸಿಕ್ಕಾಪಟ್ಟೆ ಮಹತ್ವ ಪಡೆದುಕೊಂಡಿದೆ.