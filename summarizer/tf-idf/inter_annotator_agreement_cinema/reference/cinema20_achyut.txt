 ಭಾರತದ ಸ್ವಾತಂತ್ರ್ಯ ಪೂರ್ವ(1828-1858)ದಲ್ಲಿ ನಡೆದ ಐತಿಹಾಸಿಕ ಘಟನಾಧಾರಿತ ಈ ಚಿತ್ರವು ಹಿಂದಿ-ಇಂಗ್ಲೀಷ್'ನಲ್ಲಿ ತಯಾರಾಗಲಿದೆ. ತನು ವೆಡ್ಸ್ ಮನು ರಿಟರ್ನ್ಸ್  ಚಿತ್ರದ ಸಕ್ಸಸ್'ನಲ್ಲಿರುವ ರಾಷ್ಟ್ರ ಪ್ರಶಸ್ತಿ ವಿಜೇತೆ ಕಂಗನಾ ಮೊದಲ ಬಾರಿ ಐತಿಹಾಸಿಕ ಪಾತ್ರದಲ್ಲಿ ಕಾಣಿಸಿಕೊಳ್ಳುತ್ತಿರುವುದು ಕುತೂಹಲವನ್ನು ಉಂಟು ಮಾಡಿದೆ.ನೈಜ ಕಥೆಯನ್ನೊಳಗೊಂಡಿರುವ ಈ ಚಿತ್ರದಲ್ಲಿ ಯುದ್ದ ವಿದ್ಯೆಗಳಾದ ಕತ್ತಿ ವರಸೆ,ಕುದುರೆ ಸವಾರಿ,ಬಿಲ್ವಿದ್ಯೆಗಳ ಪರಿಣತಿಯನ್ನು ಪಡೆಯಲು ಕಂಗನಾ ಕಠಿಣ ತರಬೇತಿಗೆ ಒಳಗಾಗಲಿದ್ದಾರೆ.ನಿರ್ದೇಶಕ  ಕೇತನ್ ಮೆಹ್ತಾ ರ ಮಹತ್ವಾಕಾಂಕ್ಷೆಯ ಇನ್ನೂ ಹೆಸರಿಡದ ಈ ಚಿತ್ರವು ಮುಂದಿನ ವರ್ಷ ಏಕಕಾಲದಲ್ಲಿ ಹಿಂದಿ ಮತ್ತು ಇಂಗ್ಲೀಷ್'ನಲ್ಲಿ  ಚಿತ್ರೀಕರಣವನ್ನು ಪ್ರಾರಂಭಿಸಲಿದೆ.