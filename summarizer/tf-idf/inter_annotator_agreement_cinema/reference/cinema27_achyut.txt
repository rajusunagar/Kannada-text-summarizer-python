ದುಬೈನಲ್ಲಿ ನಡೆದ ಬಾಲಿವುಡ್ ಅವಾರ್ಡ್ ಸಮಾರಂಭದಲ್ಲಿ ಮಾಧ್ಯಮದೊಂದಿಗೆ ಚಿಟ್ ಚಾಟ್'ನಲ್ಲಿ ತೊಡಗಿದ್ದ ದಬಂಗ್ ಖಾನ್'ರೊಂದಿಗೆ ಕಿಕ್ ಚಿತ್ರದ ಮುಂದುವರಿದ ಭಾಗ ಬರಲಿದೆಯೇ ಎಂಬ ಪ್ರಶ್ನೆಗೆ ಎಸ್ ಎಂದ ಸಲ್ಲು, ತಾನು ಕಿಕ್ ನಿರ್ದೇಶಕ ಸಾಜಿದ್ ಮತ್ತೊಮ್ಮೆ ಕಿಕ್2ನಲ್ಲಿ ಜೊತೆಯಾಗಿ ಕೆಲಸ ಮಾಡಲಿದ್ದು ಈ ಚಿತ್ರದಲ್ಲಿ ಜಾಕ್ವೆಲಿನ್ ಇರಲ್ಲ, ಅವಳು ಕಿಕ್'ಔಟ್ ಆಗಿದ್ದಾಳೆಂದು ತಮ್ಮ ಫನ್ನಿ ಟಾಕ್ ಸ್ಟೈಲ್'ನಲ್ಲಿ ತಿಳಿಸಿದರು.ಅಷ್ಟಕ್ಕೂ ನೀನೆಲ್ಲೋ-ನಾನಲ್ಲೇ ಎಂದೊಡಾಡುತ್ತಿದ್ದ ಸಲ್ಲುಗೂ ಜಾಕ್ವೆಲಿನ್ ಏನಾಯಿತಪ್ಪಾ ಎಂದು ಕೆದುಕಿ ನೋಡಿದರೆ ಸಲ್ಮಾನ್ ಖಾನ್ ನಿರ್ಮಾಣದ ಹೀರೋ ಚಿತ್ರದಲ್ಲಿ ಜಾಕ್ವೆಲಿನ್ ಐಟಂ ನಂಬರ್ ಡ್ಯಾನ್ಸ್ ಮಾಡಲು ನಿರಾಕರಿಸಿದ್ದಾಳಂತೆ ಹಾಗೆಯೇ ಸಲ್ಲು ಭಾಯಿಜಾನ್ ಜೈಲು ಸೇರೊ ಚಾನ್ಸ್'ಯಿದ್ದ ಸಂದರ್ಭದಲ್ಲಿ ಇಡೀ ಬಾಲಿವುಡ್ ಸಲ್ಲು ಭಾಯ್'ಯ ಮನೆಗೂ ದಾವಿಸಿದರೂ ಶ್ರೀಲಂಕಾ ಬ್ಯೂಟಿ ಜಾಕ್ವೆಲಿನ್ ಮಾತ್ರ ಆ ಕಡೆ ತಲೆ ಹಾಕಿಯು ನೋಡಿರಲಿಲ್ಲ.ಈ ಹಿಂದೆ ಜಾಕ್ವೆಲಿನ್'ಗೋಸ್ಕರ ಲಂಕಾ ಚುನಾವಣೆ ಪ್ರಚಾರ, ಜಾಕ್ವೆಲಿನ್ ಅಭಿನಯದ 'ರಾಯ್' ಚಿತ್ರದ ಪ್ರೊಮೊಷನ್ ಎಂದೆಲ್ಲಾ ಊರೂರು ಅಲೆದಾಡಿದ್ದ ಭಜರಂಗಿ ಭಾಯಿಜಾನ್ ಸಲ್ಲುಗೆ ಲಂಕಾ ಬ್ಯೂಟಿಯ ಈ ರೀತಿಯ ವರ್ತನೆಯಿಂದ ತುಂಬಾ ನೋವಾಗಿದೆಯಂತೆ.ಅದಕ್ಕಾಗಿನೇ ನೀಳಕಾಲ ಬೆಡಗಿ ಜಾಕ್ವೆಲಿನ್ ಫರ್ನಾಂಡಿಸ್'ರಿಂದ ಬಾಲಿವುಡ್'ನ ಚುಲ್ ಪಾಂಡೆ ಸಲ್ಲು ಮಿಯಾ ದೂರವಾಗಿದ್ದಾರೆ ಎಂದು ಹೇಳಲಾಗುತ್ತಿದೆ.