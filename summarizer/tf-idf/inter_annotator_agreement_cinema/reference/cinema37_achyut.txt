ನಿಖಿಲ್ ಅಡ್ವಾಣಿ ನಿರ್ದೇಶನದ 'ಕಟ್ಟಿ ಬಟ್ಟಿ' ಚಿತ್ರದಲ್ಲಿ ಇಮ್ರಾನ್ ಖಾನ್'ಗೆ ನಾಯಕಿಯಾಗಿ ನಟಿಸುತ್ತಿರುವ ಕಂಗನಾ ಚಿತ್ರದಲ್ಲಿ ಬರುವ ಸನ್ನಿವೇಶವೊಂದಕ್ಕೆ ಸ್ವಂತಃ ಕೈಯಲ್ಲಿ ಕ್ಯಾಮೆರಾ ಹಿಡಿದು ಆಕ್ಷನ್ ಕಟ್ ಹೇಳಿರುವುದು ವಿಶೇಷವಾಗಿದೆ.ಇದುವರೆಗೂ ಕ್ಯಾಮೆರಾ ಮುಂದೆ ಮಿಂಚುತ್ತಿದ್ದ ಕಂಗನಾ-ಇಮ್ರಾನ್'ರೊಂದಿಗೆ 7 ನಿಮಿಷದ ಅನ್'ಕಟ್ ದೃಶ್ಯವೊಂದಕ್ಕೆ ಛಾಯಾಗ್ರಾಹಕಿಯಾಗಿ ಕ್ಯಾಮೆರಾ ಚಲಾಯಿಸುವ ಮೂಲಕ ಬಾಲಿವುಡ್'ನಲ್ಲಿ ಯಾವುದೇ ನಟಿಯರು ಮಾಡದ ಸಾಹಸ ಮಾಡಿದ್ದಾರೆ.ಕಟ್ಟಿ ಬಟ್ಟಿ ಚಿತ್ರದ ಸಿನಿಮಾಟೊಗ್ರಾಫರ್ ತುಷಾರ್'ರ ಅನುಮತಿಯೊಂದಿಗೆ ಕ್ಯಾಮೆರಾ ಚಲಾಯಿಸಿದ ಕಂಗನಾ ಮಾಡಿರುವ ಶೂಟ್ ಸೀನ್ ಈ ಚಿತ್ರದಲ್ಲಿನ ನನ್ನ ಮೆಚ್ಚಿನ ದೃಶಾವಳಿ ಎಂದು ಹೇಳಿಕೊಂಡಿದ್ದಾರೆ ನಿರ್ದೇಶಕ  ನಿಖಿಲ್ ಅಡ್ವಾಣಿ.ತಮ್ಮ  ಪ್ರತಿಭೆಯ ಮೂಲಕವೇ ಬಾಲಿವುಡ್'ನ ಟಾಪ್ ಹಿರೋಯಿನ್'ಗಳ ಲೀಸ್ಟ್'ನಲ್ಲಿರುವ ಕಂಗನಾ ಈಗ ಕ್ಯಾಮೆರಾ ಮೇಲೂ ಕೈಯಿಡುವ ಮೂಲಕ ತಾನೊಬ್ಬಳು ಪ್ರತಿಭಾವಂತೆ ಕಲಾವಿದೆ ಎಂದು ತೋರಿಸಿಕೊಟ್ಟಿದ್ದಾರೆ.