ಕೊಲ್ಲಿ ರಾಷ್ಟ್ರದಲ್ಲಿ ನಡೆಯಲಿರುವ ಖಾಸಗೀ ಕಾರ್ಯಕ್ರಮಗಳಲ್ಲಿ ಪಾಲ್ಗೊಂಡು ಅಭಿಮಾನಿಗಳೊಂದಿಗೆ ಚಿಟ್ ಚಾಟ್ ಮಾಡೋದಕ್ಕೆ  ಬಾಲಿವುಡ್ ಬಳುಕುವ ಬಳ್ಳಿ ಕರೀನಾ ಕಪೂರ್ ಖಾನ್  ಬರೋಬ್ಬರಿ 7ಕೋಟಿ ಪಡೆದಿದ್ದಾರಂತೆ, ಕಾರ್ಯಕ್ರಮದ ನಿಮ್ಮಿತ್ತ  ಈಗಾಗಲೇ ದುಬೈ, ಕತಾರ್ ಮತ್ತು ಅಬುಧಾಬಿಗೆ ಭೇಟಿ ನೀಡಿರುವ ಬಾಡಿಗಾರ್ಡ್ ಬೆಡಗಿಯನ್ನು ಬರೋಬ್ಬರಿ 40 ಸಾವಿರ ಮಂದಿ ಅಭಿಮಾನಿಗಳು ಭೇಟಿಯಾಗಿದ್ದಾರೆ. ನಿಂತರೂ-ಕೂತರೂ ರೊಕ್ಕ ಎಣಿಸೋ ಬಾಲಿವುಡ್ ಸ್ಟಾರ್ ಗಳ ಮಧ್ಯೆ ಅಭಿಮಾನಿಗಳ ನಡುವೆ ಸಮಯ ಕಳೆಯಲು ಇಷ್ಟೊಂದು ಸಂಭಾವನೆ ಪಡೆದಿರುವ ನಟಿ ಹಾಟ್ ಹೀರೊಯಿನ್ ಕರೀನಾ ಕಪೂರ್ ಮಾತ್ರ ಎನ್ನಲಾಗುತ್ತಿದೆ.ಈಗಾಗಲೇ ಬಾಲಿವುಡ್ ಖ್ಯಾತನಾಮರೊಂದಿಗೆ ಪರದೆ ಹಂಚಿಕೊಂಡಿರುವ ಸೈಜ್ ಝೀರೊ ಬೆಡಗಿ ಕರೀನಾ ಸದ್ಯದಲ್ಲೇ ಹಿಂದಿ ಚಿತ್ರರಂಗದಲ್ಲಿ 15ವರ್ಷ ಪೂರೈಸಲಿದ್ದಾರೆ. ಸಲ್ಲು ಮಿಯಾನೊಂದಿಗೆ ಬಾಡಿಗಾರ್ಡ್ ಎಂಬ ಬ್ಲಾಕ್ ಬಸ್ಟರ್ ಚಿತ್ರದಲ್ಲಿ ತೇರಿ ಮೇರಿ ಎಂದು ಪ್ರೇಕ್ಷಕರ ಮನಸ್ಸಿಗೆ ಲಗ್ಗೆಯಿಟ್ಟು ಮಾರ್ಕೆಟ್ ಕುದುರಿಸಿದ್ದ ಕರೀನಾ ಕಪೂರ್ ಈಗ ಮತ್ತೆ ಭಜರಂಗಿ ಭಾಯ್ ಜಾನ್ ನಲ್ಲಿ ಬಾಕ್ಸಾಫೀಸ್ ಸುಲ್ತಾನ್ ಸಲ್ಮಾನ್ ರ ಜಾನ್ ಆಗಿ ಕಾಣಿಸಿಕೊಳ್ಳುತ್ತಿರುವುದರಿಂದ ಮುಂದೆ ಕೋಟಿ ಲೆಕ್ಕದಲ್ಲಿ ಏರಿಕೆ ಕಂಡರೂ ಅಚ್ಚರಿ ಪಡಬೇಕಾಗಿಲ್ಲ.