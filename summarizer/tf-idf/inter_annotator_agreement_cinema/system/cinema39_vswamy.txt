ಹಿರೋಪಂತಿ ಚಿತ್ರದ ಯಶಸ್ಸಿನ ನಂತರ ಯಾವುದೇ ಚಿತ್ರಗಳಲ್ಲಿ ಕಾಣಿಸಿಕೊಳ್ಳದ 'ಟೈಗರ್ ಶ್ರಾಫ್' ಈಗ ಮತ್ತೆ ಅದೇ ಹಿರೋಪಂತಿ ಚಿತ್ರತಂಡದೊಂದಿಗೆ ರೆಬಲ್ ಲುಕ್'ನಲ್ಲಿ ಪ್ರೇಕ್ಷಕರ ಮುಂದೆ ಪ್ರತ್ಯಕ್ಷರಾಗಲಿದ್ದಾರೆ.ಹಿರೋಪಂತಿ ಚಿತ್ರದ ನಿರ್ದೇಶಕರಾದ ಸಾಬಿರ್ ಖಾನ್ ಹಾಗೂ ನಿರ್ಮಾಪಕ ಸಾಜಿದ್ ನಾಡಿಯಾಡ್ವಾಲ&nbsp;'ಬಾಗಿ' ಎಂಬ ಹೊಸ ಚಿತ್ರ ನಿರ್ಮಿಸುತ್ತಿದ್ದು ಈ ಚಿತ್ರದಲ್ಲೂ ಕೂಡ ಟೈಗರ್ ಶ್ರಾಫ್ ನಾಯಕರಾಗಲಿದ್ದಾರೆ.'ಬಾಗಿ'ಯು ಸಂಪೂರ್ಣ ಆಕ್ಷನ್ ಪ್ಯಾಕ್ ಫಿಲ್ಮಾಗಿರಲಿದ್ದು ಇದಕ್ಕಾಗಿ ಟೈಗರ್ ಮಾರ್ಷಲ್ ಆರ್ಟ್ಸ್ ಕಲಿತು ಭರ್ಜರಿ ತಯಾರಿಯಾಗಿದ್ದಾರೆ.'ಬಾಗಿ'ಗಾಗಿ ಡ್ಯಾನ್ಸಿಂಗ್ ಫೈಟ್'ಗಳಲ್ಲಿ ಅಭ್ಯಾಸ ನಿರತರಾಗಿರುವ ಟೈಗರ್ ಶ್ರಾಫ್ ತಮ್ಮ 2ನೇ ಚಿತ್ರಕ್ಕಾಗಿ ಹೆಚ್ಚಿನ ಸಮಯವನ್ನು ಮೀಸಲಿಟ್ಟಿದ್ದಾರೆ ಎಂದು ತಿಳಿದು ಬಂದಿದೆ.