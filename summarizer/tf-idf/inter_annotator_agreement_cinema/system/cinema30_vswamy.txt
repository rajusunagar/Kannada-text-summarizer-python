ವಿಶ್ವಾದ್ಯಂತ ತಮ್ಮ ಅಭಿಮಾನಿ ಪಡೆಯನ್ನೇ ಹೊಂದಿರುವ ಬಾಲಿವುಡ್'ನ 3 ಖಾನ್'ಗಳೆಂದೇ ಖ್ಯಾತಿಯ ಸಲ್ಮಾನ್,ಅಮೀರ್,ಶಾರೂಕ್ ಖಾನ್'ಗಳು ಒಂದೇ ಚಿತ್ರದಲ್ಲಿ ಕಾಣಿಸಿಕೊಳ್ಳಲಿದ್ದಾರೆಯೇ...?.ಹೌದು ಈ ಮೂವರು ಸೂಪರ್ ಸ್ಟಾರ್'ಗಳನ್ನು ಒಂದೇ ಚಿತ್ರದಲ್ಲಿ ನೋಡಬೇಕೆಂಬ ಅದೆಷ್ಟೋ ಅಭಿಮಾನಿಗಳ ಬಯಕೆಯಾಗಿದ್ದು ಸದ್ಯ ಇದೂ ಕೂಡ ಹಿಂದೆ ಬಾಲಿವುಡ್ ಕಾಲಂನಲ್ಲಿ ಬಂದು ಮೂಲೆ ಸೇರಿದ ಸುದ್ದಿಯಾಗೆ ಇರಬಹುದೇ ಎಂಬ ಅನುಮಾನ ಕಾಡತೊಡಗಿದೆ.ಅಲ್ಲದೇ ಕೆಳ ತಿಂಗಳ ಹಿಂದೆ ಖ್ಯಾತ ಕಿರುತೆರೆ ಕಾರ್ಯಕ್ರಮವಾದ ಆಪ್ಕಿ ಅದಾಲತ್'ನಲ್ಲಿ ಮೊತ್ತ ಮೊದಲಬಾರಿಗೆ ಜೊತೆಯಾಗಿ ಒಂದೇ ವೇದಿಕೆ ಹಂಚಿಕೊಂಡಿದ್ದ ತ್ರಿವಳಿ ಖಾನ್ ಮಹಾಶಯರು ಕಾರ್ಯಕ್ರಮದಲ್ಲಿ ತಮ್ಮ ನಡುವೆ ಯಾವುದೇ ಮನಸ್ತಾಪವಿಲ್ಲ ಎಂಬಂತೆ ಪರಸ್ಪರ ಹಾಸ್ಯ ಚಟಾಕಿ ಹಾರಿಸಿದ್ದರು.ಇದೆಲ್ಲವನ್ನು ಗಮನಿಸಿದರೆ ಸಾಜಿದ್ ನಡಿಯಾಡ್ವಾಲ ಹಾಕಿಕೊಂಡಿರುವ ಪ್ಲಾನ್ ವರ್ಕೌಟ್ ಆಗಲಿದ್ದು, ಅದರಂತೆ ಬಾಲಿವುಡ್'ನ ಬಾಕ್ಸಾಫೀಸ್ ಕಿಂಗ್ಸ್ ಎಂದೇ ಖ್ಯಾತರಾಗಿರುವ ಸಲ್ಮಾನ್,ಅಮೀರ್,ಶಾರೂಕ್'ರನ್ನು ಒಂದೇ ಚಿತ್ರದಲ್ಲಿ ನೋಡುವ ಭಾಗ್ಯ ಅಭಿಮಾನಿಗಳಿಗೆ ಲಭಿಸಲಿದೆ.