2011ರಲ್ಲಿ ಜಿಂದಗಿ ನಾ ಮಿಲೇಗಿ ದುಬಾರ ಎಂಬ ಬ್ಲಾಕ್ ಬ್ಲಾಸ್ಟರ್ ಚಿತ್ರ ನಿರ್ದೇಶಿಸಿದ್ದ ಝೋಯಾ ಅಖ್ತರ್ ಬರೋಬ್ಬರಿ 3ವರ್ಷಗಳ ನಂತರ ದಿಲ್ ದಡ್ಕನೇ ದೊ ಎಂಬ&nbsp;ಚಿತ್ರವನ್ನು ನಿರ್ದೇಶಿಸಿದ್ದಾರೆ.ಇತ್ತೀಚೆಗೆ ಚಿತ್ರದ&nbsp;ಟ್ರೇಲರ್ ಬಿಡುಗಡೆ ಮಾಡಿರುವ ಚಿತ್ರತಂಡಕ್ಕೆ ಉತ್ತವ ಪ್ರತಿಕ್ರಿಯೆ ವ್ಯಕ್ತವಾಗುತ್ತಿದ್ದು , ಚಿತ್ರದ ಕುರಿತು ಬಾಲಿವುಡ್ ನಲ್ಲಿ ಕುತೂಹಲ ಹೆಚ್ಚುವಂತೆ ಮಾಡುವಲ್ಲಿ ಝೋಯಾ ಯಶಸ್ವಿಯಾಗಿದ್ದಾಳೆ ಎಂದು ಹೇಳಾಲಾಗುತ್ತಿದೆ.ಈ ಹಿಂದೆ ಹೃತಿಕ್ ರೋಷನ್, ಫರ್ಹಾನ್ ಅಖ್ತರ್ ,ಅಭಯ್ ಡಿಯೋಲ್ ಮತ್ತು ಕತ್ರೀನಾ ಕೈಫ್ ಮುಖ್ಯಭೂಮಿಕೆಯ ಜಿಂದಗಿ ನಾ ಮಿಲೇಗಿ ದುಬಾರದಲ್ಲಿ ಫನ್, ರೋಮ್ಯಾನ್ಸ್,ಅಟಾಜ್ಮೆಂಟ್ ತೋರಿಸಿ ಯುವ ಚಿತ್ರಪ್ರೇಮಿಗಳ ಮನಗೆದ್ದಿದ್ದ ಝೋಯಾ ಈಗ ಮತ್ತೆ ಮಲ್ಟಿ ಸ್ಟಾರ್ ಗಳನ್ನೆ ದಿಲ್ ದಡ್ಕನೇ ದೊ ಚಿತ್ರದಲ್ಲಿ ವಿಭಿನ್ನವಾಗಿ ತೋರಿಸಿದ್ದಾರೆ.ಚಿತ್ರದಲ್ಲಿ ಹಿರಿಯ ನಟ ಅನಿಲ್ ಕಪೂರ್ &nbsp;ಎನರ್ಜಿಟಿಕ್ ಲುಕ್ ನಲ್ಲಿ ಕಾಣಿಸಿದ್ರೆ, ನವ ನಟ ನಟಿಯರಾದ ಅನುಷ್ಕಾ ಶರ್ಮಾ ಮತ್ತು ರಣವೀರ್ ಸಿಂಗ್ ಲವ್ಲಿಯಾಗಿ ಟ್ರೇಲರ್ ನಲ್ಲೇ ಮಿಂಚಿದ್ದಾರೆ, ಉಳಿದಂತೆ ಬಾಲಿವುಡ್ ಸೆನ್ಸೇಷನಲ್ ಪ್ರಿಯಾಂಕ ಚೋಪ್ರಾ, ರಾಹುಲ್ ಬೋಸ್ ಮತ್ತು ಝೋಯಾ ಸಹೋದರ ಫರ್ಹಾನ್ ಅಖ್ತರ್ ಈ ಚಿತ್ರದಲ್ಲೂ ಕಾಣಿಸಿಕೊಳ್ಳುವ ಮೂಲಕ ಚಿತ್ರದ ಮೇಲೆ ನಿರೀಕ್ಷೆ ಹೆಚ್ಚುವಂತೆ ಮಾಡಿದ್ದಾರೆ.