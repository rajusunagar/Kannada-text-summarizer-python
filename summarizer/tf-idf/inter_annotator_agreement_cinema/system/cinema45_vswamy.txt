ಟೀನಾ ಅಹುಜಾ ಬಾಲಿವುಡ್‌ನ‌ ಹೊಸ ನಾಯಕಿ.ಇತ್ತೀಚೆಗೆ ಬಿಡುಗಡೆಯಾಗಿರುವ ಸೆಕೆಂಡ್‌ ಹ್ಯಾಂಡ್‌ ಹಸ್ಬೆಂಡ್‌ ಚಿತ್ರದ ಮೂಲಕ ಅರಂಗೇಟ್ರಂ ಮಾಡಿರುವ ಈ ಟೀನಾ ಯಾರೆಂದು ಕೇಳಿದರೆ ಉತ್ತರಕ್ಕಾಗಿ ತಡಕಾಡಬೇಕಾಗುತ್ತದೆ.ಆದರೆ ಗೋವಿಂದನ ಮಗಳು ನರ್ಮದಾ ಎಂದರೆ ಯಾರೂ ಬೇಕಾದರೂ ಗುರುತು ಹಿಡಿಯುತ್ತಾರೆ.ಸಿನೆಮಾಕ್ಕಾಗಿ ಟೀನಾ ಎಂದು ಹೆಸರು ಬದಲಿಸಿಕೊಂಡಿರುವ ನರ್ಮದಾ ಮೊದಲ ಸಿನೆಮಾದಲ್ಲೇ ನಿರಾಶೆ ಮೂಡಿಸಿದ ನಾಯಕಿ.ಹಾಗೇ ನೋಡಿದರೆ ಟೀನಾ ಐದಾರು ವರ್ಷದ ಹಿಂದೆ ನಾಯಕಿಯಾಗಬೇಕಿತ್ತು.ಚಿತ್ರರಂಗದಲ್ಲಿ ಇಷ್ಟೆಲ್ಲ ಅನುಭವ ಇರುವ ಗೋವಿಂದ್‌ ಮಗಳನ್ನು ಇಷ್ಟು ಕಳಪೆಯಾಗಿ ಹೇಗೆ ಇಂಟ್ರಡ್ನೂಸ್‌ ಮಾಡಿದ ಎನ್ನುವುದು ಈಗ ಕಾಡುತ್ತಿರುವ ಪ್ರಶ್ನೆ.ಅಲ್ಲದೆ, ಹೊಸ ನಾಯಕಿಯನ್ನು ಇಂಟ್ರಡ್ನೂಸ್‌ ಮಾಡುವಾಗ ಬೇಕಾದಷ್ಟು ಪ್ರಚಾರವನ್ನು ಮಾಡದ ಕಾರಣ ಗೋವಿಂದನ ಮಗಳು ನಾಯಕಿಯಾಗಿದ್ದಾಳೆ ಎಂಬ ವಿಷಯವೇ ಹೆಚ್ಚಿನವರಿಗೆ ತಿಳಿಯಲಿಲ್ಲ.