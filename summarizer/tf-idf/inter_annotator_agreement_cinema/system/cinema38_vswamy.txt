ಬಾಲಿವುಡ್ ಕಿಲಾಡಿ 'ಅಕ್ಷಯ್ ಕುಮಾರ್' ಅಭಿನಯದ 'ಬ್ರದರ್ಸ್' ಚಿತ್ರದ ಟ್ರೇಲರ್ ಬಿಡುಗಡೆಯಾಗಿದ್ದು ಈ ಚಿತ್ರವು ಅಕ್ಕಿ ಹಿಟ್ ಲೀಸ್ಟ್'ನ ಮತ್ತೊಂದು ಸೂಪರ್ ಹಿಟ್ ಚಿತ್ರವಾಗಲಿದೆ ಎಂದು ಟ್ರೇಲರ್ ವೀಕ್ಷಿಸಿದ ಬಾಲಿವುಡ್ ಪಂಡಿತರು ಅಭಿಪ್ರಾಯ ವ್ಯಕ್ತಪಡಿಸಿದ್ದಾರೆ.ಇಲ್ಲಿ ಅಕ್ಷಯ್ ಕುಮಾರ್'ರ ಸಹೋದರನಾಗಿ 'ಏಕ್ ವಿಲನ್' ಖ್ಯಾತಿಯ 'ಸಿದ್ದಾರ್ಥ್ ಮಲ್ಹೋತ್ರಾ' ಖಡಕ್ ಲುಕ್'ನಲ್ಲಿ ಅಭಿನಯಿಸಿರುವುದು ಚಿತ್ರ ಪ್ರೇಮಿಗಳ ನಿರೀಕ್ಷೆ ಹೆಚ್ಚುವಂತೆ ಮಾಡಿದೆ.ಅಕ್ಕಿ-ಸಿದ್ದು ಜೋಡಿಯೊಂದಿಗೆ ಪೋಷಕ ಪಾತ್ರದಲ್ಲಿ ಜಾಕಿ ಶ್ರಾಫ್ ಕಾಣಿಸಿಕೊಂಡಿದ್ದಾರೆ.&nbsp;ಇದೇ ಮೊದಲ ಬಾರಿ ಸಿದ್ದಾರ್ಥ್ ಮಲ್ಹೋತ್ರಾ ತಮ್ಮ ಚಾಕೋಲೇಟ್ ಹೀರೊ ಗೆಟಪ್ನಿಂದ ಹೊರಬಂದು ಕಿಲಾಡಿ ಅಕ್ಷಯ್'ಯೊಂದಿಗೆ ರಫ್ ಅಂಡ್ ಟಫ್ ಆಗಿ ಕಾಣಿಸಿಕೊಂಡಿದ್ದು ಚಿತ್ರದ ಮೇಲೆ ಸಿದ್ದು ಅಪಾರ ನಿರೀಕ್ಷೆ ಹೊಂದಿದ್ದಾರೆ.