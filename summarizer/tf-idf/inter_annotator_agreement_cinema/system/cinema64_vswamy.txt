ಡ್ಯಾನ್ಸ್ ಕಿಂಗ್  ಪ್ರಭುದೇವ ನಿಂದ ಅತ್ಯುತ್ತಮ ಡ್ಯಾನ್ಸರ್ ಎಂದು ಹೊಗಳಿಸಿಕೊಂಡಿದ್ದ ಶಾಹಿದ್ ಕಪೂರ್ ಯಾವುದೇ ಸ್ಟೆಪ್ಸ್ ಹಾಕುವಲ್ಲಿ ನಿಸ್ಸೀಮರು ಎಂಬುದು ಇಡೀ ಬಾಲಿವುಡ್'ಗೆ ಗೊತ್ತಿದೆ.ಅದೇ ಶಾಹಿದ್'ರ ಅರ್ಧಾಂಗಿಯಾಗುತ್ತಿರುವ  ಮೀರಾ ರಜಪೂತ್  ನೃತ್ಯದಲ್ಲಿ ಪರಿಣತಿ ಹೊಂದಿದ್ದಾಳೆಯೇ ಎಂಬ ಪ್ರಶ್ನೆಗೆ ನಿನ್ನೆ ನಡೆದ ಈ ನವಜೋಡಿಯ ಸಂಗೀತ ಸಮಾರಂಭದಲ್ಲಿ ಉತ್ತರ ದೊರತಂತಾಗಿದೆ.ನೂರಾರು ಅತಿಥಿಗಳ ಮುಂದೆ ಶಾಹಿದ್-ಮೀರಾ ವೇದಿಕೆಗೆ ಬರುತ್ತಿದ್ದಂತೆ ಸಮಾರಂಭದ ವಿಶೇಷತೆಯಾದ &nbsp;ನವ ಜೋಡಿಗಳ ನೃತ್ಯಕ್ಕೆ ಮುಖ್ಯ ಅತಿಥಿಗಳು ಆಗ್ರಹಿಸಿದ್ದಾರಂತೆ.ಅಷ್ಟೇ ತಡ ಶಾಹಿದ್ ಕಪೂರ್ ಅಭಿನಯದ  ಮೊಸಮ್  ಚಿತ್ರದ  ಸಜ್ ದಜ್ ಕೆ ತಶನ್ ಮೆ ರೆಹ್ನಾ  ಗೀತೆಯನ್ನು ಪ್ಲೇ ಮಾಡಲಾಯಿತು.ಸಾಂಗ್ ಪ್ಲೇ ಆಗುತ್ತಲೇ ಯಾವುದೇ ಅಳುಕಿಲ್ಲದೆ ಮೀರಾ ನೃತ್ಯ ಮಾಡುವ ಮೂಲಕ ಅತಿಥಿಗಳನ್ನು ಮನರಂಜಿಸಿದರು.