ರಾಜ್ಯದ ಪ್ರತಿಷ್ಠಿತ ಹಾಕಿ ಸಂಸ್ಥೆಗಳ ನಡುವಿನ ಗುದ್ದಾಟ ಈಗ ಬೀದಿಗೆ ಬಂದು ನಿಂತಿದೆ. 
ಆಟಕ್ಕೆ ಸೀಮಿತವಾಗಬೇಕಿದ್ದ ಅಕ್ಕಿತಿಮ್ಮನ ಹಳ್ಳಿಯ ಹಾಕಿ ಕ್ರೀಡಾಂಗಣ ಬಿರುಸಿನ ಮಾತಿನ ಚಟುವಟಿಕೆಗಳಿಗೆ ವೇದಿಕೆಯಾಗಿರುವುದು ದುರದೃಷ್ಟಕರ ಬೆಳವಣಿಗೆ!. 
ಹಾಕಿ ಕರ್ನಾಟಕ (ಕೆಎಚ್‌) ಹಾಗೂ ಕರ್ನಾಟಕ ಹಾಕಿ ಸಂಸ್ಥೆ (ಕೆಎಸ್‌ಎಚ್‌ಎ)ಗಳ ನಡುವಿನ ಹಗ್ಗಜಗ್ಗಾಟದಿಂದ ಬಡವಾಗುವುದು ಮಾತ್ರ ಆಟಗಾರರು. 
ಶನಿವಾರ "ಎ' ಡಿವಿಜನ್‌ ಹಾಕಿ ಪಂದ್ಯಗಳು ರದ್ದಾಗಿತ್ತು. 
ಭಾನುವಾರ, ಸೋಮವಾರವೂ ಹಾಕಿ ಪಂದ್ಯಗಳು ಭದ್ರತೆಯ ನಡುವೆಯೇ ನಡೆದಿದ್ದವು. 
ಒಲಿಂಪಿಕ್ಸ್‌ನಲ್ಲಿ ದೇಶಕ್ಕೆ ಅತೀ ಹೆಚ್ಚು ಪದಕ ತಂದುಕೊಟ್ಟ ಹಾಕಿಯಂತಹ ರಾಷ್ಟ್ರೀಯ ಕ್ರೀಡೆಯಲ್ಲಿ ಈ ವಿವಾದವೆದ್ದಿರುವುದು ವಿಷಾದನೀಯ.. 
ಏನಿದು ಘಟನೆ?. 
ಕಳೆದ ಕೆಲದಿನಗಳಿಂದ ಕರ್ನಾಟಕ ರಾಜ್ಯ ಹಾಕಿ ಸಂಸ್ಥೆ (ಕೆಎಸ್‌ಎಚ್‌ಎ) ಅಕ್ಕಿತಿಮ್ಮನ ಹಳ್ಳಿಯಲ್ಲಿರುವ ಹಾಕಿ ಕ್ರೀಡಾಂಗಣದಲ್ಲಿ ರಾಜ್ಯ 'ಎ' ಡಿವಿಜನ್‌ ಹಾಕಿ ಚಾಂಪಿಯನ್‌ಶಿಪ್‌ ನಡೆಸುತ್ತಿತ್ತು. 
ಈ ನಡುವೆ ಹಾಕಿ ಕರ್ನಾಟಕ, ರಾಜ್ಯ ಹಾಕಿ ಸಂಸ್ಥೆಯ ಗಮನಕ್ಕೆ ತಾರದೆ ನೇರವಾಗಿ ಕ್ರೀಡಾ ಇಲಾಖೆಯ ಅನುಮತಿ ಪಡೆದು ಪಂದ್ಯಗಳನ್ನು ನಡೆಸಲು ಮುಂದಾಗಿತ್ತು. 
ಅದಕ್ಕೆ ಕೆಎಸ್‌ಎಚ್‌ಎ ಯಾವುದೇ ರೀತಿಯ ಆಕ್ಷೇಪ ಮಾಡಿರಲಿಲ್ಲ. 
ಆದರೆ ಶನಿವಾರ 4 ಗಂಟೆಗೆ ರೇಂಜರ್ ಹಾಗೂ ಬಿಎಸ್‌ಎನ್‌ಎಲ್‌ ನಡುವಿನ ಪಂದ್ಯ ನಡೆಯುವ ವೇಳೆ ಹಾಕಿ ಕರ್ನಾಟಕ ಆರ್‌ಡಬ್ಲೂ$Âಎಫ್ ಹಾಗೂ ಎಂಇಜಿ ಪಂದ್ಯ ನಡೆಸಲು ಮುಂದಾಯಿತು. 
ಈ ವೇಳೆ ನಮ್ಮ ಅನುಮತಿ ಇಲ್ಲದೆ, ನಮ್ಮ ಗಮನಕ್ಕೆ ತಾರದೆ ಪಂದ್ಯಗಳನ್ನು ನಡೆಸಲು ಅವಕಾಶ ನೀಡುವುದಿಲ್ಲ ಎಂದು ಕರ್ನಾಟಕ ಹಾಕಿ ಸಂಸ್ಥೆ ಕಾರ್ಯದರ್ಶಿ ಕೆ.ಕೃಷ್ಣಮೂರ್ತಿ ತಿಳಿಸಿದರು. 
ಈ ಹಿನ್ನೆಲೆಯಲ್ಲಿ ಆರಂಭವಾದ ವಿವಾದ ಮೈದಾನದಲ್ಲಿ ಒಂದು ಕ್ಷಣ ನೂರಾರು ಮಂದಿಯನ್ನು ಸೇರುವಂತೆ ಮಾಡಿತು.. 
ಕ್ರೀಡಾ ಇಲಾಖೆ ಅಚಾತುರ್ಯವೇ?. 
ಅಕ್ಕಿತಿಮ್ಮನಹಳ್ಳಿ ಮೈದಾನದಲ್ಲಿ ಜ.3ರಂದು ಬೆಂಗಳೂರು ಪಂದ್ಯಗಳನ್ನು ನಡೆಸುವ ಕೆಎಸ್‌ಎಚ್‌ಎ ಕ್ರೀಡಾಇಲಾಖೆ ಅನುಮತಿ ನೀಡಿತ್ತು. 
ಇದಾದ ಬೆನ್ನಲ್ಲೇ ಹಾಕಿ ಕರ್ನಾಟಕ ಅದೇ ದಿನ ಅದೇ ಮೈದಾನದಲ್ಲಿ ಎ ಡಿವಿಷನ್‌ ಲೀಗ್‌ ನಡೆಸಲು ಕ್ರೀಡಾಇಲಾಖೆ ಅನುಮತಿ ಕೇಳಿತು. 
ಆದರೆ ಈಗಾಗಲೇ ಕೆಎಸ್‌ಎಚ್‌ಎಗೆ ಅನುಮತಿ ನೀಡಿರುವ ವಿಚಾರ ಗಮನಕ್ಕೆ ತಂದುಕೊಳ್ಳದ ನಿರ್ದೇಶಕರು ಇದಕ್ಕೂ ಒಪ್ಪಿಗೆ ನೀಡಿದರು! ಇದೇ ಸಮಸ್ಯೆಗೆ ಕಾರಣವಾಯಿತು ಎಂದು ಮೂಲಗಳು ತಿಳಿಸಿವೆ.. 
ಪೊಲೀಸರ ಭದ್ರತೆ: ಕೆಎಸ್‌ಎಚ್‌ಎ 300ಕ್ಕೂ ಹೆಚ್ಚು ರಾಜ್ಯ ಕ್ರೀಡಾ ಸದಸ್ಯರ ಬೆಂಬಲ ಹೊಂದಿದೆ. 
ಆದರೆ ಹಾಕಿ ಕರ್ನಾಟಕ ಕಡಿಮೆ ಸಂಖ್ಯೆ ಪದಾಧಿಕಾರಿಗಳನ್ನು ಹೊಂದಿದೆ. 
ಹೀಗಾಗಿ ಹಾಕಿ ಕರ್ನಾಟಕ ಮುಂಚಿತವಾಗಿಯೇ ಅಶೋಕ್‌ ನಗರ ಪೊಲೀಸರಿಗೆ ಮಾಹಿತಿ ನೀಡಿ ಭದ್ರತೆಗೆ ವ್ಯವಸ್ಥೆ ಕಲ್ಪಿಸಿಕೊಂಡಿತ್ತು.. 
ಹಾಕಿ ಕರ್ನಾಟಕ ಅಧಿಕೃತ: ಭಾರತೀಯ ಹಾಕಿ ಒಕ್ಕೂಟ (ಐಎಚ್‌ಎಪ್‌) ಈಗ ಅಂತಾರಾಷ್ಟ್ರೀಯ ಹಾಕಿ ಒಕ್ಕೂಟದಿಂದ ಮನ್ನಣೆ ಹೊಂದಿಲ್ಲ. 
ಮಾನ್ಯತೆ ಇರುವುದು ಹಾಕಿ ಇಂಡಿಯಾಗೆ. 
ಆ ಹಿನ್ನೆಲೆಯಲ್ಲಿ ಹಾಕಿ ಕರ್ನಾಟಕ ಕಾನೂನಾತ್ಮಕವಾಗಿ ಅಧಿಕೃತ ಸಂಸ್ಥೆಯಾಗಿದೆ ಎನ್ನುತ್ತಾರೆ ಹಾಕಿ ಇಂಡಿಯಾ.. 
ಕೆಎಸ್‌ಎಚ್‌ಎ ಹೇಳುವುದೇನು?:ನಮ್ಮ ವೇಳಾಪಟ್ಟಿಯನ್ನು ಗಮನಿಸದೇ, ಯಾವುದೇ ಸುಳಿವನ್ನು ಕೂಡ ನೀಡದೆ ಹಾಕಿ ಕರ್ನಾಟಕ ಟೂರ್ನಿ ಆಯೋಜಿಸಿದೆ.. 
ಹಾಕಿ ಪಂದ್ಯಗಳನ್ನು ನಡೆಸಲು ಹಾಕಿ ಕರ್ನಾಟಕಕ್ಕೆ ಯಾವುದೇ ರೀತಿಯ ಅಡ್ಡಿ ಮಾಡುತ್ತಿಲ್ಲ. 
ದೇಶದ ಎರಡು ಸಂಸ್ಥೆಗಳ ನಡುವಿನ ಸಮಸ್ಯೆ ಹಾಕಿ ಮೇಲೆ ಪರಿಣಾಮ ಬೀರಬಾರದೆನ್ನುವುದು ನಮ್ಮ ಉದ್ದೇಶ. 
ಆದರೆ ಕ್ರೀಡಾಂಗಣ ಮಾಲೀಕತ್ವ ಹೊಂದಿರುವ ಕೆಎಸ್‌ಎಚ್‌ಎ ಜತೆ ಮಾತುಕತೆ ನಡೆಸದೇ ಪಂದ್ಯಗಳಿಗೆ ಅಡ್ಡಿಯಾಗುವಂತೆ ಅನುಮತಿ ನೀಡಿರುವುದು ನೋವುಂಟು ಮಾಡಿದೆ. 
ಮಧ್ಯಾಹ್ನ ನಡೆಯುವ ಪಂದ್ಯಗಳಿಗೆ ನಾವು ಕ್ರೀಡಾ ಇಲಾಖೆಯಿಂದ ಅನುಮತಿ ಪಡೆದಿದ್ದೇವೆ. 
ಹಾಕಿ ಕರ್ನಾಟಕ ಪಂದ್ಯಗಳಿಗೆ ಅನುಮತಿ ಕೊಟ್ಟ ನಂತರವೂ ಹೀಗೆ ಆಗುತ್ತಿದೆ. 
ಇದನ್ನು ಪತ್ರದ ಮೂಲಕ ಕ್ರೀಡಾ ಇಲಾಖೆಗೆ ತಿಳಿಸಿದ್ದೇವೆ.. 
ಹಾಕಿ ಕರ್ನಾಟಕ ಹೇಳುವುದೇ ಬೇರೆ: ಸೂಕ್ತ ಸಮಯದಲ್ಲಿ ಯಾರಿಂದ ಅನುಮತಿ ಪಡೆಯಬೇಕೊ ಅವರಿಂದಲೇ ಪಡೆದಿದ್ದೇವೆ ಎಂದು ಹಾಕಿ ಕರ್ನಾಟಕ ಕಾರ್ಯದರ್ಶಿ ಎ.ಬಿ. 
ಸುಬ್ಬಯ್ಯ ತಿಳಿಸಿದರು. 
ಕೆಎಸ್‌ಎಚ್‌ಎ ದಿನಕ್ಕೊಂದರಂತೆ ಪಂದ್ಯ ನಡೆಸುತ್ತಾರೆ. 
ನಮಗೆ ರಾಷ್ಟ್ರೀಯ ಕ್ರೀಡಾಕೂಟಕ್ಕೆ ತುರ್ತಾಗಿ ತಂಡ ಆಯ್ಕೆಗೊಳಿಸಬೇಕಿದೆ. 
ಹೀಗಾಗಿ ಕ್ರೀಡಾ ಇಲಾಖೆ ಅನುಮತಿ ಪಡೆದು ಪಂದ್ಯಗಳನ್ನು ಆಯೋಜಿಸಿದ್ದೇವೆ. 
ನಮ್ಮ ಸಂಸ್ಥೆಯಲ್ಲಿ ಆಡಿದ ಮಕ್ಕಳು ರಾಷ್ಟ್ರೀಯ ತಂಡದಲ್ಲಿ ಆಡುವ ಅವಕಾಶ ಪಡೆಯುತ್ತಾರೆ. 
ಅವರ ಟೂರ್ನಿಗಳಿಂದ ಯಾವುದೇ ಪ್ರಯೋನವಿಲ್ಲ ಎಂದರು.- ಕ್ರೀಡಾ ಇಲಾಖೆ ಅಚಾತುರ್ಯದಿಂದ ವಿವಾದ?- ಹಾಕಿ ಕರ್ನಾಟಕ ವರ್ಸಸ್‌ ಕರ್ನಾಟಕ ಹಾಕಿ ಸಂಸ್ಥೆ. 
-ಹೇಮಂತ್‌ ಸಂಪಾಜೆ. 

--------------------- Summary -----------------------------
ಹಾಕಿ ಕರ್ನಾಟಕ (ಕೆಎಚ್‌) ಹಾಗೂ ಕರ್ನಾಟಕ ಹಾಕಿ ಸಂಸ್ಥೆ (ಕೆಎಸ್‌ಎಚ್‌ಎ)ಗಳ ನಡುವಿನ ಹಗ್ಗಜಗ್ಗಾಟದಿಂದ ಬಡವಾಗುವುದು ಮಾತ್ರ ಆಟಗಾರರು. 
ಕಳೆದ ಕೆಲದಿನಗಳಿಂದ ಕರ್ನಾಟಕ ರಾಜ್ಯ ಹಾಕಿ ಸಂಸ್ಥೆ (ಕೆಎಸ್‌ಎಚ್‌ಎ) ಅಕ್ಕಿತಿಮ್ಮನ ಹಳ್ಳಿಯಲ್ಲಿರುವ ಹಾಕಿ ಕ್ರೀಡಾಂಗಣದಲ್ಲಿ ರಾಜ್ಯ 'ಎ' ಡಿವಿಜನ್‌ ಹಾಕಿ ಚಾಂಪಿಯನ್‌ಶಿಪ್‌ ನಡೆಸುತ್ತಿತ್ತು. 
ಈ ನಡುವೆ ಹಾಕಿ ಕರ್ನಾಟಕ, ರಾಜ್ಯ ಹಾಕಿ ಸಂಸ್ಥೆಯ ಗಮನಕ್ಕೆ ತಾರದೆ ನೇರವಾಗಿ ಕ್ರೀಡಾ ಇಲಾಖೆಯ ಅನುಮತಿ ಪಡೆದು ಪಂದ್ಯಗಳನ್ನು ನಡೆಸಲು ಮುಂದಾಗಿತ್ತು. 
ಹಾಕಿ ಕರ್ನಾಟಕ ಅಧಿಕೃತ: ಭಾರತೀಯ ಹಾಕಿ ಒಕ್ಕೂಟ (ಐಎಚ್‌ಎಪ್‌) ಈಗ ಅಂತಾರಾಷ್ಟ್ರೀಯ ಹಾಕಿ ಒಕ್ಕೂಟದಿಂದ ಮನ್ನಣೆ ಹೊಂದಿಲ್ಲ. 
ಹಾಕಿ ಕರ್ನಾಟಕ ಹೇಳುವುದೇ ಬೇರೆ: ಸೂಕ್ತ ಸಮಯದಲ್ಲಿ ಯಾರಿಂದ ಅನುಮತಿ ಪಡೆಯಬೇಕೊ ಅವರಿಂದಲೇ ಪಡೆದಿದ್ದೇವೆ ಎಂದು ಹಾಕಿ ಕರ್ನಾಟಕ ಕಾರ್ಯದರ್ಶಿ ಎ.ಬಿ. 
ಅವರ ಟೂರ್ನಿಗಳಿಂದ ಯಾವುದೇ ಪ್ರಯೋನವಿಲ್ಲ ಎಂದರು.- ಕ್ರೀಡಾ ಇಲಾಖೆ ಅಚಾತುರ್ಯದಿಂದ ವಿವಾದ?- ಹಾಕಿ ಕರ್ನಾಟಕ ವರ್ಸಸ್‌ ಕರ್ನಾಟಕ ಹಾಕಿ ಸಂಸ್ಥೆ. 
