ಬೆಂಗಳೂರು: ಕಥಕ್ಕಳಿಗೆ ಕೇರಳ ಸರ್ಕಾರ ಸಹಕಾರ ನೀಡುವಂತೆಯೇ ಕರ್ನಾಟಕದ ಸಾಂಸ್ಕೃತಿಕ ಪ್ರತೀಕ 'ಯಕ್ಷಗಾನ' ಕಲೆಗೆ ರಾಜ್ಯ ಸರ್ಕಾರ ಪ್ರೋತ್ಸಾಹಿಸುವ ಕೆಲಸ ಮಾಡಬೇಕು ಎಂದು ಉಡುಪಿ ಪೇಜಾವರ ಮಠದ ವಿಶ್ವೇಶತೀರ್ಥ ಸ್ವಾಮೀಜಿ ಹೇಳಿದ್ದಾರೆ.. 
ನಗರದ ರವೀಂದ್ರ ಕಲಾಕ್ಷೇತ್ರದಲ್ಲಿ ಭಾನುವಾರ ಯಕ್ಷಗಾನ ಕಲಾರಂಗ ಹಮ್ಮಿಕೊಂಡಿದ್ದ ನಾಲ್ಕು ದಶಮಾನಗಳ 'ಮಹಾಯಾನ ಬಹುಮಾನ್ಯ'ದಲ್ಲಿ ಕಲಾವಿದರು, ಕಲಾಸಂಸ್ಥೆಗೆ ಅಭಿಮಾನದ ಸಮ್ಮಾನ ಮತ್ತು ಯಕ್ಷಗಾನ ಪ್ರದರ್ಶನದಲ್ಲಿ ಅವರು ಮಾತನಾಡಿದರು.. 
ಯಕ್ಷಗಾನ ಕೇವಲ ಒಂದು ಕಲೆಯಲ್ಲ. 
ಅದು ಸಂವಾದ, ನಾದ, ನೃತ್ಯ ಸೇರಿದಂತೆ ವಿವಿಧ ಕಲೆಗಳ ಸಂಕಲನ. 
ಅದು ಕೇವಲ ಕರಾವಳಿಯನ್ನು ಪ್ರತಿನಿಧಿಸುತ್ತಿಲ್ಲ. 
ಇಡೀ ಕರ್ನಾಟಕದ ಸಾಂಸ್ಕೃತಿಕ ಪ್ರತೀಕ. 
ಆದ್ದರಿಂದ ಕೇರಳದಲ್ಲಿ ಕಥಕ್ಕಳಿಗೆ ನೀಡುವಂತೆಯೇ ಕರ್ನಾಟಕದಲ್ಲೂ ಯಕ್ಷಗಾನಕ್ಕೆ ಸಹಕಾರ ನೀಡಬೇಕು ಎಂದರು.. 
ಯಕ್ಷ ಎಂಬುದು ಕ್ಷಯವಾಗಬಾರು:. 
'ಯಕ್ಷ' ಎನ್ನುವುದು ನಿರ್ಲಕ್ಷ್ಯಕ್ಕೊಳಗಾಗಿ 'ಕ್ಷಯ' ಆಗಬಾರದು. 
ಅದು 'ಅಕ್ಷಯ'ದಂತೆ ಕಾರ್ಯನಿರ್ವಹಿಸಬೇಕು. 
ಈ ನಿಟ್ಟಿನಲ್ಲಿ ಈ ಕಲೆಯನ್ನು ಸುಮಾರು ವರ್ಷಗಳಿಂದ ಯಕ್ಷಗಾನ ಕಲಾರಂಗ ಸಮರ್ಥವಾಗಿ ಬೆಳೆಸಿಕೊಂಡು ಬರುತ್ತಿದೆ. 
ಇದಕ್ಕೆ ಸರ್ಕಾರವೂ ಕೈಜೋಡಿಸಬೇಕು ಎಂದೂ ಶ್ರೀಗಳು ತಿಳಿಸಿದರು.. 
ವಿದ್ಯಾರ್ಥಿಗಳಿಗೆ ಇತಿಹಾಸದ ಪರಿಚಯವೇ ಇಲ್ಲ: ಬಹುತೇಕ ವಿದ್ಯಾರ್ಥಿಗಳಿಗೆ ಭಾರತದ ಇತಿಹಾಸ ಪರಿಚಯವೇ ಇಲ್ಲ. 
ಆದರೆ, ಕರಾವಳಿ ಭಾಗದ ವಿದ್ಯಾರ್ಥಿಗಳಿಗೆ ಮಹಾಭಾರತ, ರಾಮಾಯಣದಂತಹ ಚರಿತ್ರೆಯ ಅರಿವಿದೆ. 
ಇದಕ್ಕೆ ಕಾರಣ ಪ್ರಾಥಮಿಕ ಶಾಲೆ ಹಂತದಲ್ಲೇ ಕಲಾರಂಗ ಅಲ್ಲಿ ಪರಿಚಯಿಸಿದ ಯಕ್ಷಗಾನ ಶಿಕ್ಷಣದ ಫ‌ಲ ಎಂದು ಶ್ಲಾಘಿಸಿದರು.. 
ನಾಡೋಜ ಬೆಳಗಲ್ಲು ವೀರಣ್ಣ ಮಾತನಾಡಿ, ಯಕ್ಷಗಾನದ ಬಗ್ಗೆ ಕರಾವಳಿಯಲ್ಲಿ ಇರುವ ಉತ್ಕಟತೆ, ಆಸಕ್ತಿ ಇದುವರೆಗೆ ಉತ್ತರ ಕರ್ನಾಟಕದ ಕಲಾಭಿಮಾನಿಗಳಲ್ಲಿ ಕಾಣುತ್ತಿಲ್ಲ. 
ಈ ಹಿನ್ನೆಲೆಯಲ್ಲಿ ಉತ್ತರ ಕರ್ನಾಟಕ ಮತ್ತು ದಕ್ಷಿಣ ಕರ್ನಾಟಕದಲ್ಲಿ ಹರಿದು ಹಂಚಿಹೋಗಿರುವ ಕರಾವಳಿ ಭಾಗದ ಹೋಟೆಲ್‌ ಉದ್ಯಮಿಗಳ ಸಹಕಾರದೊಂದಿಗೆ ಆಯಾ ಭಾಗದ ಶಾಲೆಗಳಲ್ಲಿ ಯಕ್ಷ ಶಿಕ್ಷಣ ನೀಡುವ ಪ್ರಯತ್ನ ಆಗಬೇಕು ಎಂದರು. 
. 
ಕನ್ನಡ ಸಾಹಿತ್ಯ ಪರಿಷತ್ತು ಅಧ್ಯಕ್ಷ ಪುಂಡಲೀಕ ಹಾಲಂಬಿ, ಶಾಸಕ ಪ್ರಮೋದ್‌ ಮಧ್ವರಾಜ್‌, ಮಾಜಿ ಶಾಸಕ ಕೆ. 
ರಘುಪತಿ ಭಟ್‌, ಯಕ್ಷಗಾನ ಕಲಾವಿದ ಮಂಟಪ ಪ್ರಭಾಕರ ಉಪಾಧ್ಯ, ಕನ್ನಡ ಮತ್ತು ಸಂಸ್ಕೃತಿ ಇಲಾಖೆ ಪ್ರಧಾನ ಕಾರ್ಯದರ್ಶಿ ಡಾ.ಶಾಲಿನಿ ರಜನೀಶ್‌ ಮತ್ತಿತರರು ಉಪಸ್ಥಿತರಿದ್ದರು.. 
ಯಕ್ಷಗಾನಕ್ಕೆ ಸಹಕಾರ: ಉಮಾಶ್ರೀ. 
ಯಕ್ಷಗಾನ ಕಲಾರಂಗದಂತೆಯೇ ಇನ್ನೂ ಮೂರ್‍ನಾಲ್ಕು ಸಂಘ-ಸಂಸ್ಥೆಗಳು ಸರ್ಕಾರದ ಶಾಶ್ವತ ಅನುದಾನದ ಅರ್ಹತೆ ಹೊಂದಿವೆ. 
ಆದರೆ, ಕಾಯ್ದೆ-ಕಾನೂನು ಹಾಗೂ ಹಣಕಾಸು ಇಲಾಖೆಯ ಗರಗಸದಡಿ ನಾವೆಲ್ಲಾ ಕಾರ್ಯನಿರ್ವಹಿಸಬೇಕಾಗುತ್ತದೆ. 
ಆದ್ದರಿಂದ ಈ ಎಲ್ಲಾ ವಿಚಾರಗಳನ್ನು ಪರಿಶೀಲಿಸಿ ಯಕ್ಷಗಾನ ಕ್ಷೇತ್ರಕ್ಕೆ ಪ್ರೋತ್ಸಾಹಿಸುವ ಸಾಧ್ಯಾಸಾಧ್ಯತೆಗಳ ಬಗ್ಗೆ ಪರಿಶೀಲಿಸಲಾಗುವುದು ಎಂದು ಕನ್ನಡ ಮತ್ತು ಸಾಂಸ್ಕೃತಿಕ ಸಚಿವೆ ಉಮಾಶ್ರೀ ಹೇಳಿದರು.. 
ಕಾರ್ಯಕ್ರಮದಲ್ಲಿ ಭಾಗವಹಿಸಿ ಮಾತನಾಡಿದ ಅವರು, ಬಯಲಾಟ-ಯಕ್ಷಗಾನ ಸೇರಿದಂತೆ ಕಲಾ ಪ್ರಕಾರಗಳ ನಡುವೆ ತಾರತಮ್ಯ ಇರಬಾರದು. 
ಆದರೂ ಎರಡೂ ಕಲೆಗಳ ಬೆಳವಣಿಗೆ ದೃಷ್ಟಿಯಿಂದ ಬಯಲಾಟ ಮತ್ತು ಯಕ್ಷಗಾನವನ್ನು ಪ್ರತ್ಯೇಕವಾಗಿ ಪ್ರೋತ್ಸಾಹಿಸಿ ಬೆಳೆಸಬೇಕೆಂಬ ಅಹವಾಲು ಸಮಂಜಸವಾಗಿದೆ. 
ಈ ಬಗ್ಗೆ ಪರಿಶೀಲಿಸುವುದಾಗಿಯೂ ಅವರು ಭರವಸೆ ನೀಡಿದರು.. 

--------------------- Summary -----------------------------
ಬೆಂಗಳೂರು: ಕಥಕ್ಕಳಿಗೆ ಕೇರಳ ಸರ್ಕಾರ ಸಹಕಾರ ನೀಡುವಂತೆಯೇ ಕರ್ನಾಟಕದ ಸಾಂಸ್ಕೃತಿಕ ಪ್ರತೀಕ 'ಯಕ್ಷಗಾನ' ಕಲೆಗೆ ರಾಜ್ಯ ಸರ್ಕಾರ ಪ್ರೋತ್ಸಾಹಿಸುವ ಕೆಲಸ ಮಾಡಬೇಕು ಎಂದು ಉಡುಪಿ ಪೇಜಾವರ ಮಠದ ವಿಶ್ವೇಶತೀರ್ಥ ಸ್ವಾಮೀಜಿ ಹೇಳಿದ್ದಾರೆ.. 
ನಗರದ ರವೀಂದ್ರ ಕಲಾಕ್ಷೇತ್ರದಲ್ಲಿ ಭಾನುವಾರ ಯಕ್ಷಗಾನ ಕಲಾರಂಗ ಹಮ್ಮಿಕೊಂಡಿದ್ದ ನಾಲ್ಕು ದಶಮಾನಗಳ 'ಮಹಾಯಾನ ಬಹುಮಾನ್ಯ'ದಲ್ಲಿ ಕಲಾವಿದರು, ಕಲಾಸಂಸ್ಥೆಗೆ ಅಭಿಮಾನದ ಸಮ್ಮಾನ ಮತ್ತು ಯಕ್ಷಗಾನ ಪ್ರದರ್ಶನದಲ್ಲಿ ಅವರು ಮಾತನಾಡಿದರು.. 
ಈ ಹಿನ್ನೆಲೆಯಲ್ಲಿ ಉತ್ತರ ಕರ್ನಾಟಕ ಮತ್ತು ದಕ್ಷಿಣ ಕರ್ನಾಟಕದಲ್ಲಿ ಹರಿದು ಹಂಚಿಹೋಗಿರುವ ಕರಾವಳಿ ಭಾಗದ ಹೋಟೆಲ್‌ ಉದ್ಯಮಿಗಳ ಸಹಕಾರದೊಂದಿಗೆ ಆಯಾ ಭಾಗದ ಶಾಲೆಗಳಲ್ಲಿ ಯಕ್ಷ ಶಿಕ್ಷಣ ನೀಡುವ ಪ್ರಯತ್ನ ಆಗಬೇಕು ಎಂದರು. 
ರಘುಪತಿ ಭಟ್‌, ಯಕ್ಷಗಾನ ಕಲಾವಿದ ಮಂಟಪ ಪ್ರಭಾಕರ ಉಪಾಧ್ಯ, ಕನ್ನಡ ಮತ್ತು ಸಂಸ್ಕೃತಿ ಇಲಾಖೆ ಪ್ರಧಾನ ಕಾರ್ಯದರ್ಶಿ ಡಾ.ಶಾಲಿನಿ ರಜನೀಶ್‌ ಮತ್ತಿತರರು ಉಪಸ್ಥಿತರಿದ್ದರು.. 
ಆದ್ದರಿಂದ ಈ ಎಲ್ಲಾ ವಿಚಾರಗಳನ್ನು ಪರಿಶೀಲಿಸಿ ಯಕ್ಷಗಾನ ಕ್ಷೇತ್ರಕ್ಕೆ ಪ್ರೋತ್ಸಾಹಿಸುವ ಸಾಧ್ಯಾಸಾಧ್ಯತೆಗಳ ಬಗ್ಗೆ ಪರಿಶೀಲಿಸಲಾಗುವುದು ಎಂದು ಕನ್ನಡ ಮತ್ತು ಸಾಂಸ್ಕೃತಿಕ ಸಚಿವೆ ಉಮಾಶ್ರೀ ಹೇಳಿದರು.. 
