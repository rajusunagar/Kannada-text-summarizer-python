ವಿಜಯಪುರ: ಭಾರತದಲ್ಲಿ ಐಪಿಎಲ್‌ ಮಾದರಿಯಲ್ಲಿ ಕಬಡ್ಡಿ ಲೀಗ್‌ ನಡೆದು ಭರ್ಜರಿ ಯಶಸ್ಸು ಕಂಡಾಗ ಕ್ರೀಡಾಭಿಮಾನಿಗಳು ಅಚ್ಚರಿ ಪಟ್ಟಿದ್ದರು. 
ಈಗ ಮತ್ತೆ ಅಚ್ಚರಿಪಡುವ ಸುದ್ದಿಯೊಂದು ನಮ್ಮ ಮುಂದಿದೆ. 
ಪಕ್ಕಾ ಗ್ರಾಮೀಣ ಕ್ರೀಡೆಯಾದ ಲಗೋರಿಯನ್ನೂ ಐಪಿಎಲ್‌ ಮಾದರಿಯಲ್ಲಿ ನಡೆಸಲು ವೇದಿಕೆ ಸಿದ್ಧವಾಗಿದೆ. 
ಜ.27ರಿಂದ 30ರವರೆಗೆ ವಿಜಯಪುರದಲ್ಲಿ "ಲಗೋರಿ ಲೀಗ್‌' ನಡೆಯಲಿದೆ. 
ಭಾರತೀಯ ಹವ್ಯಾಸಿ ಲಗೋರಿ ಒಕ್ಕೂಟ ಈ ಲಗೋರಿ ಲೀಗ್‌ ನಡೆಸುವ ಸಾಹಸಕ್ಕೆ ಕೈಹಾಕಿದೆ.. 
ಕರ್ನಾಟಕ ವಾರಿಯರ್‌ ಸೇರಿದಂತೆ ಒಟ್ಟು ಹತ್ತು ತಂಡಗಳು ಟೂರ್ನಿಯಲ್ಲಿ ಪಾಲ್ಗೊಳ್ಳಲಿವೆ. 
ಜ.10ರಿಂದ 15ರ ವರೆಗೆ ದೆಹಲಿಯಲ್ಲಿ ಆಟಗಾರರ ಆಯ್ಕೆ ಆರಂಭವಾಗಲಿದೆ. 
ಕೂಟದಲ್ಲಿ ಪಾಕಿಸ್ತಾನ, ಮಲೇಷ್ಯಾ, ನೈಜೀರಿಯಾ, ಉಗಾಂಡಾದ ವಿದೇಶಿ ಆಟಗಾರರೂ ಭಾಗವಹಿಸಲಿದ್ದಾರೆ ಎನ್ನುವುದು ವಿಶೇಷ.. 
250 ಕ್ರೀಡಾಪಟುಗಳು: ಲೀಗ್‌ನಲ್ಲಿ ಬೇರೆ ಬೇರೆ ದೇಶದ ಒಟ್ಟು 250 ಆಟಗಾರರು ಭಾಗವಹಿಸಲಿದ್ದಾರೆ. 
50 ಕ್ರೀಡಾಧಿಕಾರಿಗಳು ಪಾಲ್ಗೊಳ್ಳಲಿದ್ದಾರೆ. 
ವಿಜಯಪುರ ಪಂದ್ಯಾವಳಿಯ ಆತಿಥ್ಯ ವನ್ನು ಡಾ| ನಾಗೂರ ಶಿಕ್ಷಣ ಟ್ರಸ್ಟ್‌ ಸಮಿತಿ ವಹಿಸಿದೆ. 
ಟ್ರಸ್ಟ್‌ನಿಂದ ಕೂಟಕ್ಕೆ 2 ಲಕ್ಷ ರೂ. 
ನಗದು ನೀಡಲಾಗಿದೆ ಎಂದು ಸೋಮವಾರ ನಡೆದ ಪತ್ರಿಕಾಗೋಷ್ಠಿಯಲ್ಲಿ ನಾಗೂರ ಶಿಕ್ಷಣ ಟ್ರಸ್ಟ್‌ ಮುಖ್ಯಸ್ಥ ಡಾ| ಬಾಬು ನಾಗೂರ ತಿಳಿಸಿದ್ದಾರೆ.. 
ವಿದೇಶಿ ಆಟಗಾರರು: ಪಕ್ಕಾ ಐಪಿಎಲ್‌ ಮಾದರಿಯಲ್ಲೇ ನಡೆಯಲಿರುವ ಲಗೋರಿ ಲೀಗ್‌ನಲ್ಲಿ ಭಾರತೀಯರು ಮಾತ್ರವಲ್ಲ ವಿದೇಶಿ ಆಟಗಾರರೂ ಭಾಗವಹಿಸಲಿದ್ದಾರೆ! ಪಾಕಿಸ್ತಾನ, ಆಫ್ಘಾನಿಸ್ತಾನ, ಥಾಯ್ಲೆಂಡ್‌, ಭೂತಾನ್‌ ,ನೇಪಾಳ, ಶ್ರೀಲಂಕಾ, ಮಲೇಷ್ಯಾ, ಆಫ್ರಿಕಾ ರಾಷ್ಟ್ರಗಳಾದ ನೈಜೀರಿಯಾ, ಉಗಾಂಡಾ, ಜಿಂಬಾಬ್ವೆ, ಜೆಡ್ಡಾ ಸೇರಿದಂತೆ 12 ರಾಷ್ಟ್ರಗಳ ವಿದೇಶಿ ಬೇರೆ ತಂಡಗಳಲ್ಲಿ ಆಡಲಿದ್ದಾರೆ.. 
ವಿದೇಶದಲ್ಲೂ ಲಗೋರಿ ಪ್ರಸಿದ್ಧ: ಲಗೋರಿಯನ್ನು ಭಾರತೀಯ ಗ್ರಾಮೀಣ ಭಾಗದಲ್ಲಿ ಮಾತ್ರ ಆಡುವ ಮಾಮೂಲಿ ಕ್ರೀಡೆ ಎನ್ನುವುದು ಎಲ್ಲರ ಎಣಿಕೆಯಾಗಿತ್ತು. 
ಆದರೆ ಅದಕ್ಕೊಂದು ಭಾರತೀಯ ಸಂಸ್ಥೆ, ಅದಕ್ಕೂ ಮೀರಿ ಅಂತಾರಾಷ್ಟ್ರೀಯ ಒಕ್ಕೂಟವಿದೆ ಎನ್ನುವುದು ಹಲವರಿಗೆ ಗೊತ್ತೇ ಇಲ್ಲ. 
ಹತ್ತಾರು ದೇಶಗಳಲ್ಲಿ ಬೇರೆ ಬೇರೆ ರೀತಿಯಲ್ಲಿ ಲಗೋರಿ ಆಡಲಾಗುತ್ತಿದ್ದರಿಂದ ಅಂತಾರಾಷ್ಟ್ರೀಯ ಲಗೋರಿ ಒಕ್ಕೂಟ ಅದಕ್ಕೆ ಏಕರೂಪದ ನಿಯಮ ರೂಪಿಸಿದೆ! ಭಾರತವಲ್ಲದೇ ಪಾಕಿಸ್ತಾನ, ಆಫ್ಘಾನಿಸ್ತಾನ, ಥಾಯ್ಲೆಂಡ್‌ನ‌ಂತಹ ಏಷ್ಯಾಖಂಡದ ರಾಷ್ಟ್ರಗಳಲ್ಲದೇ ಆಫ್ರಿಕಾ ರಾಷ್ಟ್ರಗಳಾದ ನೈಜೀರಿಯಾ, ಉಗಾಂಡಾ, ಜಿಂಬಾಬ್ವೆ, ಜೆಡ್ಡಾಗಳಲ್ಲೂ ಲಗೋರಿ ಜನಪ್ರಿಯತೆ ಹೊಂದಿದೆ.. 
ಫ್ರಾಂಚೈಸಿಗೆ ಖ್ಯಾತನಾಮರ ಆಸಕ್ತಿ: ಲಗೋರಿ ಲೀಗ್‌ನಂತಹ ಗ್ರಾಮೀಣ ಕ್ರೀಡೆಯ ಮಾನ್ಯತೆ ವಹಿಸಿಕೊಳ್ಳಲು ಹಲವು ಖ್ಯಾತನಾಮರು ಉತ್ಸುಕರಾಗಿದ್ದಾರೆ. 
ಬಾಲಿವುಡ್‌ ಪ್ರಖ್ಯಾತ ನಟರಾದ ನಾನಾ ಪಾಟೇಕರ್‌, ಆದಿತ್ಯ ಠಾಕ್ರೆ, ಮರಾಠಿ ನವಕಾಲ ಪತ್ರಿಕಾ ಸಂಸ್ಥೆ ಸೇರಿದಂತೆ ಹಲವರು ಆಸಕ್ತಿ ತೋರಿದ್ದಾರೆ. 
ಕೂಟದ ಪ್ರಾಯೋಜಕತ್ವ ವಹಿಸಿಕೊಳ್ಳಲು ಹಲವರು ಆಸಕ್ತಿ ತೋರಿದ್ದಾರೆ.. 
ಬಹುಮಾನ ಎಷ್ಟು?*ಪ್ರಥಮ ಸ್ಥಾನ....... 
5.55 ಲಕ್ಷ ರೂ.*ದ್ವಿತೀಯ ಸ್ಥಾನ...... 
2.22 ಲಕ್ಷ ರೂ.* ಪಂದ್ಯಶ್ರೇಷ್ಠ............. 
11,111 ರೂ.* ಬೆಸ್ಟ್‌ ಹಿಟ್ಟರ್‌........... 
11,111 ರೂ.*ಸರಣಿಶ್ರೇಷ್ಠ ಟಾಟಾ ನ್ಯಾನೋ ಕಾರು. 
ಯಾವ್ಯಾವ ತಂಡ?ಕರ್ನಾಟಕ ವಾರಿಯರ್‌, ಮುಂಬೈ ಲಯನ್ಸ್‌, ಡೆಕ್ಕನ್‌ ಶಾರ್ಕ್ಸ್, ಈಸ್ಟರ್ನ್ ಪ್ಯಾಂಥರ್‌, ಗ್ವಾಲಿಯರ್‌ ರಾಯಲ್ಸ್‌, ಪಂಜಾಬ್‌ ಸ್ಟ್ರೆ çಕರ್ಸ್‌, ಮಹಾರಾಷ್ಟ್ರ ಫೈಟರ್ಸ್‌, ಚೆನ್ನೈ ಕ್ರಾÂಕರ್ಸ್‌, ಕೋಲ್ಕತಾ ಟೈಗರ್ಸ್‌, ಡೆಲ್ಲಿ ಕಿಂಗ್ಸ್‌. 
 . 

--------------------- Summary -----------------------------
ಭಾರತೀಯ ಹವ್ಯಾಸಿ ಲಗೋರಿ ಒಕ್ಕೂಟ ಈ ಲಗೋರಿ ಲೀಗ್‌ ನಡೆಸುವ ಸಾಹಸಕ್ಕೆ ಕೈಹಾಕಿದೆ.. 
250 ಕ್ರೀಡಾಪಟುಗಳು: ಲೀಗ್‌ನಲ್ಲಿ ಬೇರೆ ಬೇರೆ ದೇಶದ ಒಟ್ಟು 250 ಆಟಗಾರರು ಭಾಗವಹಿಸಲಿದ್ದಾರೆ. 
ವಿದೇಶಿ ಆಟಗಾರರು: ಪಕ್ಕಾ ಐಪಿಎಲ್‌ ಮಾದರಿಯಲ್ಲೇ ನಡೆಯಲಿರುವ ಲಗೋರಿ ಲೀಗ್‌ನಲ್ಲಿ ಭಾರತೀಯರು ಮಾತ್ರವಲ್ಲ ವಿದೇಶಿ ಆಟಗಾರರೂ ಭಾಗವಹಿಸಲಿದ್ದಾರೆ! ಪಾಕಿಸ್ತಾನ, ಆಫ್ಘಾನಿಸ್ತಾನ, ಥಾಯ್ಲೆಂಡ್‌, ಭೂತಾನ್‌ ,ನೇಪಾಳ, ಶ್ರೀಲಂಕಾ, ಮಲೇಷ್ಯಾ, ಆಫ್ರಿಕಾ ರಾಷ್ಟ್ರಗಳಾದ ನೈಜೀರಿಯಾ, ಉಗಾಂಡಾ, ಜಿಂಬಾಬ್ವೆ, ಜೆಡ್ಡಾ ಸೇರಿದಂತೆ 12 ರಾಷ್ಟ್ರಗಳ ವಿದೇಶಿ ಬೇರೆ ತಂಡಗಳಲ್ಲಿ ಆಡಲಿದ್ದಾರೆ.. 
ವಿದೇಶದಲ್ಲೂ ಲಗೋರಿ ಪ್ರಸಿದ್ಧ: ಲಗೋರಿಯನ್ನು ಭಾರತೀಯ ಗ್ರಾಮೀಣ ಭಾಗದಲ್ಲಿ ಮಾತ್ರ ಆಡುವ ಮಾಮೂಲಿ ಕ್ರೀಡೆ ಎನ್ನುವುದು ಎಲ್ಲರ ಎಣಿಕೆಯಾಗಿತ್ತು. 
ಹತ್ತಾರು ದೇಶಗಳಲ್ಲಿ ಬೇರೆ ಬೇರೆ ರೀತಿಯಲ್ಲಿ ಲಗೋರಿ ಆಡಲಾಗುತ್ತಿದ್ದರಿಂದ ಅಂತಾರಾಷ್ಟ್ರೀಯ ಲಗೋರಿ ಒಕ್ಕೂಟ ಅದಕ್ಕೆ ಏಕರೂಪದ ನಿಯಮ ರೂಪಿಸಿದೆ! ಭಾರತವಲ್ಲದೇ ಪಾಕಿಸ್ತಾನ, ಆಫ್ಘಾನಿಸ್ತಾನ, ಥಾಯ್ಲೆಂಡ್‌ನ‌ಂತಹ ಏಷ್ಯಾಖಂಡದ ರಾಷ್ಟ್ರಗಳಲ್ಲದೇ ಆಫ್ರಿಕಾ ರಾಷ್ಟ್ರಗಳಾದ ನೈಜೀರಿಯಾ, ಉಗಾಂಡಾ, ಜಿಂಬಾಬ್ವೆ, ಜೆಡ್ಡಾಗಳಲ್ಲೂ ಲಗೋರಿ ಜನಪ್ರಿಯತೆ ಹೊಂದಿದೆ.. 
