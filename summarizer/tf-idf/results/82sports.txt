ಆಸ್ಟ್ರೇಲಿಯ-ನ್ಯೂಜಿಲ್ಯಾಂಡ್‌ ಆತಿಥ್ಯದಲ್ಲಿ 1992ರಲ್ಲಿ ನಡೆದ ವಿಶ್ವಕಪ್‌ ಹಲವು "ಮೊದಲು'ಗಳ ಸಂಗಮ. 
ಇಲ್ಲಿ ಕ್ರಿಕೆಟಿನ ವರ್ಣಮಯ ಲೋಕವೊಂದು ತೆರೆದುಕೊಂಡಿತು. 
ಕ್ರಿಕೆಟಿಗರು ಮೊದಲ ಸಲ ಬಣ್ಣದ ಉಡುಗೆಯಲ್ಲಿ ಕಾಣಿಸಿಕೊಂಡು ವಿಶ್ವ ಕ್ರಿಕೆಟಿಗೆ ನೂತನ ರಂಗು ತುಂಬಿದರು.. 
ಬಣ್ಣದ ಉಡುಗೆಯ ಜತೆಗೆ ಬಿಳಿ ಚೆಂಡು ಹಾಗೂ ಕಪ್ಪು ಸೈಟ್‌ಸ್ಕ್ರೀನನ್ನು ಪ್ರಥಮ ಸಲ ಅಳವಡಿಸಲಾಯಿತು. 
ಅಹರ್ನಿಶಿ ಪಂದ್ಯಗಳಿಂದ ಹೊಸತೊಂದು ಲೋಕವೇ ಸೃಷ್ಟಿಗೊಂಡಿತು. 
ದಕ್ಷಿಣ ಆಫ್ರಿಕಾ ಮೊದಲ ಸಲ ಈ ಪ್ರತಿಷ್ಠಿತ ಪಂದ್ಯಾವಳಿಯಲ್ಲಿ ಕಾಣಿಸಿಕೊಂಡು ಎಲ್ಲ ರನ್ನೂ ಬೆರಗುಗೊಳಿಸುವ ಪ್ರದರ್ಶನ ನೀಡಿದ್ದು ಇಲ್ಲಿನ ವಿಶೇಷ. 
ಕೊನೆಯಲ್ಲಿ, ಇದೇ ಮೊದಲ ಸಲ ಅಳವಡಿಸಲಾದ "ಡಕ್‌ವರ್ತ್‌-ಲೂಯಿಸ್‌' ಎಂಬ ಮಳೆ ನಿಯಮ ಹರಿಣಗಳಿಗೆ ಶಾಪವಾಗಿ ಕಾಡಿದ್ದು ಈ ಪಂದ್ಯಾವಳಿಯ ಕಪ್ಪು ಚುಕ್ಕಿ. 
ಅದೃಷ್ಟದ ಬೆನ್ನೇರಿ ಹೊರಟ ಪಾಕಿಸ್ಥಾನ ಮೊದಲ ಬಾರಿಗೆ ವಿಶ್ವಕಪ್‌ ಎತ್ತಿ ಸಂಭ್ರಮಿಸಿತು.. 
ಇದನ್ನು "ಬೆನ್ಸನ್‌ ಆ್ಯಂಡ್‌ ಹೆಜಸ್‌' ಕಂಪೆನಿ ಪ್ರಾಯೋಜಿಸಿದ್ದರಿಂದ ಈ ವಿಶ್ವಕಪ್‌ ಅದೇ ಹೆಸರಿನಿಂದ ಜನಪ್ರಿಯಗೊಂಡಿತು.. 
ರೌಂಡ್‌ ರಾಬಿನ್‌ ಮಾದರಿ. 
ಈ ಕೂಟದಲ್ಲಿ ಭಾಗವಹಿಸಿದ ತಂಡಗಳ ಸಂಖ್ಯೆ 9. 
ಗ್ರೂಪ್‌ ಮಾದರಿಯನ್ನು ಕೈಬಿಟ್ಟು ಮೊದಲ ಸಲ ಎಲ್ಲರೂ ಎಲ್ಲರ ವಿರುದ್ಧಆಡುವ "ರೌಂಡ್‌ ರಾಬಿನ್‌' ಮಾದರಿ ಯನ್ನು ಅನುಸರಿಸಲಾಯಿತು. 
ಇದರಲ್ಲಿ ಅತೀ ಹೆಚ್ಚು ಅಂಕ ಪಡೆದ 4 ತಂಡಗಳು ನೇರವಾಗಿ ಸೆಮಿಫೈನಲ್‌ ಪ್ರವೇಶ ಕಲ್ಪಿಸ ಲಾಗಿತ್ತು. 
ಈ ಅದೃಷ್ಟ ಪಡೆದ ತಂಡಗಳೆಂದರೆ ನ್ಯೂಜಿಲ್ಯಾಂಡ್‌, ಇಂಗ್ಲೆಂಡ್‌, ದಕ್ಷಿಣ ಆಫ್ರಿಕಾ ಮತ್ತು ಪಾಕಿಸ್ಥಾನ.. 
ಕೇವಲ 2 ಗೆಲುವು ಕಂಡ ಭಾರತ 7ನೇ ಸ್ಥಾನಕ್ಕೆ ಕುಸಿದಿತ್ತು. 
ಅಂದಹಾಗೆ, ಭಾರತ- ಪಾಕಿಸ್ಥಾನ ನಡುವಿನ ಪ್ರಪ್ರಥಮ ವಿಶ್ವಕಪ್‌ ಪಂದ್ಯಕ್ಕೆ ಈ ಟೂರ್ನಿ ಸಾಕ್ಷಿಯಾಗಿತ್ತು ಎಂಬುದನ್ನು ಮರೆಯುವಂತಿಲ್ಲ. 
ಸಿಡ್ನಿಯಲ್ಲಿ ನಡೆದ ಈ ಮುಖಾಮುಖೀಯನ್ನು ಭಾರತ 43 ರನ್ನುಗಳಿಂದ ಗೆದ್ದು ಬೀಗಿತು. 
ಭಾರತಕ್ಕೆ ಶರಣಾದ ಮತ್ತೂಂದು ತಂಡವೆಂದರೆ ಜಿಂಬಾಬ್ವೆ. 
ಹಾಲಿ ಚಾಂಪಿಯನ್‌ ಖ್ಯಾತಿಯ ಆಸ್ಟ್ರೇಲಿಯ 5ನೇ ಸ್ಥಾನಕ್ಕೆ ಕುಸಿದು ತವರಿನ ಅಭಿಮಾನಿಗಳಲ್ಲಿ ಆಕ್ರೋಶ ಹುಟ್ಟಿಸಿತು.. 
ಮತ್ತೂಂದು ಆತಿಥೇಯ ತಂಡವಾದ ನ್ಯೂಜಿಲ್ಯಾಂಡ್‌ ಪರಾಕ್ರಮ ಅಮೋಘ ವಾಗಿತ್ತು. 
ಓಪನರ್‌ ಮಾರ್ಕ್‌ ಗ್ರೇಟ್‌ ಬ್ಯಾಚ್‌ ಮೊದಲ 15 ಓವರ್‌ಗಳ ಫೀಲ್ಡಿಂಗ್‌ ನಿಯಮಾವಳಿಯ ಭರಪೂರ ಲಾಭವನ್ನೆತ್ತಿ ಎದುರಾಳಿ ಬೌಲರ್‌ಗಳ ಮೇಲೆ ದಂಡೆತ್ತಿ ಹೋದರು. 
ಸ್ಪಿನ್ನರ್‌ ದೀಪಕ್‌ ಪಟೇಲ್‌ರಿಂದ ಬೌಲಿಂಗ್‌ ಆರಂಭಿಸುವ ಮೂಲಕವೂ ಕಿವೀಸ್‌ ಎದು ರಾಳಿಗಳಿಗಳನ್ನು ಮಂಕುಗೊಳಿಸಿತು.. 
ನ್ಯೂಜಿಲ್ಯಾಂಡಿನ ಈ ತಂತ್ರ ಸೆಮಿ ಫೈನಲ್‌ ಹಂತದ ತನಕ ಕ್ಲಿಕ್‌ ಆಯಿತು. 
ಅದು ಎದುರಾಳಿಗಳನ್ನೆಲ್ಲ ಮಣ್ಣು ಮುಕ್ಕಿಸುತ್ತ ಹೋಯಿತು. 
ಆದರೆ ಸೆಮಿ ಸೆಣಸಾಟದಲ್ಲಿ ಮಾರ್ಟಿನ್‌ ಕ್ರೋವ್‌ ಪಡೆಗೆ ಪಾಕ್‌ ಹೊಡೆತ ವನ್ನು ತಾಳಿಕೊಳ್ಳಲಿಲ್ಲ. 
ಅದು 4 ವಿಕೆಟ್‌ಗಳಿಂದ ಸೋತು ಕಣ್ಣೀರಿಟ್ಟಿತು. 
ಇಂಗ್ಲೆಂಡ್‌ ವಿರುದ್ಧದ ಇನ್ನೊಂದು ಸೆಮಿಫೈನಲ್‌ನಲ್ಲಿ ದಕ್ಷಿಣ ಆಫ್ರಿಕಾ "ಡಕ್‌ವರ್ತ್‌-ಲೂಯಿಸ್‌' ನಿಯಮಕ್ಕೆ ಬಲಿಯಾಯಿತು.. 
ಇಲ್ಲಿಯೂ ಫೈನಲ್‌ ಸೋಲಿನ ಭೂತ ಇಂಗ್ಲೆಂಡಿನ ಹೆಗಲಿಳಿಯಲಿಲ್ಲ. 
ಮೆಲ್ಬರ್ನ್ ಸಮರವನ್ನು 22 ರನ್ನುಗಳಿಂದ ಗೆದ್ದ ಇಮ್ರಾನ್‌ ಖಾನ್‌ ಸಾರಥ್ಯದ ಪಾಕಿಸ್ಥಾನ ಮೊದಲ ಬಾರಿಗೆ ಕ್ರಿಕೆಟ್‌ ಜಗತ್ತನ್ನು ಆಳುವ ಅವಕಾಶ ಪಡೆಯಿತು. 
. 
ಫೈನಲ್‌ ಪಂದ್ಯದ ಸಂಕ್ಷಿಪ್ತ ಸ್ಕೋರ್‌. 
ಪಾಕಿಸ್ಥಾನ-50 ಓವರ್‌ಗಳಲ್ಲಿ 6 ವಿಕೆ ಟಿಗೆ  249 ಇಮ್ರಾನ್‌ 72, ಮಿಯಾಂ ದಾದ್‌ 58, ಇಂಝ ಮಾಮ್‌ 42, ಅಕ್ರಮ್‌ 33, ಪ್ರಿಂಗಲ್‌ 22ಕ್ಕೆ 3). 
. 
ಇಂಗ್ಲೆಂಡ್‌-49.2 ಓವರ್‌ಗಳಲ್ಲಿ 227 (ಫೇರ್‌ಬ್ರದರ್‌ 62, ಲ್ಯಾಂಬ್‌ 31, ಗೂಚ್‌ 29, ಅಕ್ರಂ 49ಕ್ಕೆ 3, ಮುಷ್ತಾಕ್‌ ಅಹ್ಮದ್‌ 41ಕ್ಕೆ 3, ಅಕಿಬ್‌ ಜಾವೇದ್‌ 27ಕ್ಕೆ 2). 
ಪಂದ್ಯಶ್ರೇಷ್ಠ: ವಾಸಿಮ್‌ ಅಕ್ರಂ.. 

--------------------- Summary -----------------------------
ದಕ್ಷಿಣ ಆಫ್ರಿಕಾ ಮೊದಲ ಸಲ ಈ ಪ್ರತಿಷ್ಠಿತ ಪಂದ್ಯಾವಳಿಯಲ್ಲಿ ಕಾಣಿಸಿಕೊಂಡು ಎಲ್ಲ ರನ್ನೂ ಬೆರಗುಗೊಳಿಸುವ ಪ್ರದರ್ಶನ ನೀಡಿದ್ದು ಇಲ್ಲಿನ ವಿಶೇಷ. 
ಕೊನೆಯಲ್ಲಿ, ಇದೇ ಮೊದಲ ಸಲ ಅಳವಡಿಸಲಾದ "ಡಕ್‌ವರ್ತ್‌-ಲೂಯಿಸ್‌' ಎಂಬ ಮಳೆ ನಿಯಮ ಹರಿಣಗಳಿಗೆ ಶಾಪವಾಗಿ ಕಾಡಿದ್ದು ಈ ಪಂದ್ಯಾವಳಿಯ ಕಪ್ಪು ಚುಕ್ಕಿ. 
ಈ ಅದೃಷ್ಟ ಪಡೆದ ತಂಡಗಳೆಂದರೆ ನ್ಯೂಜಿಲ್ಯಾಂಡ್‌, ಇಂಗ್ಲೆಂಡ್‌, ದಕ್ಷಿಣ ಆಫ್ರಿಕಾ ಮತ್ತು ಪಾಕಿಸ್ಥಾನ.. 
ಅಂದಹಾಗೆ, ಭಾರತ- ಪಾಕಿಸ್ಥಾನ ನಡುವಿನ ಪ್ರಪ್ರಥಮ ವಿಶ್ವಕಪ್‌ ಪಂದ್ಯಕ್ಕೆ ಈ ಟೂರ್ನಿ ಸಾಕ್ಷಿಯಾಗಿತ್ತು ಎಂಬುದನ್ನು ಮರೆಯುವಂತಿಲ್ಲ. 
ಮೆಲ್ಬರ್ನ್ ಸಮರವನ್ನು 22 ರನ್ನುಗಳಿಂದ ಗೆದ್ದ ಇಮ್ರಾನ್‌ ಖಾನ್‌ ಸಾರಥ್ಯದ ಪಾಕಿಸ್ಥಾನ ಮೊದಲ ಬಾರಿಗೆ ಕ್ರಿಕೆಟ್‌ ಜಗತ್ತನ್ನು ಆಳುವ ಅವಕಾಶ ಪಡೆಯಿತು. 
ಇಂಗ್ಲೆಂಡ್‌-49.2 ಓವರ್‌ಗಳಲ್ಲಿ 227 (ಫೇರ್‌ಬ್ರದರ್‌ 62, ಲ್ಯಾಂಬ್‌ 31, ಗೂಚ್‌ 29, ಅಕ್ರಂ 49ಕ್ಕೆ 3, ಮುಷ್ತಾಕ್‌ ಅಹ್ಮದ್‌ 41ಕ್ಕೆ 3, ಅಕಿಬ್‌ ಜಾವೇದ್‌ 27ಕ್ಕೆ 2). 
