ಬೆಂಗಳೂರು: ಕಂಠೀರವ ಕ್ರೀಡಾಂಗಣದ ಕಿತ್ತುಹೋಗಿರುವ ಸಿಂಥೆಟಿಕ್‌ ಟ್ರ್ಯಾಕ್‌ನ ಪರಿಣಾಮ ಫೆಡರೇಷನ್‌ ಕಪ್‌ ರಾಷ್ಟ್ರೀಯ ಹಿರಿಯರ ಆ್ಯತ್ಲೆಟಿಕ್‌ ಕೂಟ ಮಂಗಳೂರಿಗೆ ವರ್ಗಾವಣೆಗೊಂಡಿದೆ. 
ಹಾಗೆಯೇ ಕಂಠೀರವದ ದುಸ್ಥಿತಿಗೆ ಹಿಡಿದ ಕನ್ನಡಿ, ಜತೆಗೆ ರಾಜ್ಯದ ಅನ್ಯಕೇಂದ್ರಗಳನ್ನು ಬೆಳೆಸಲು ಸಿಕ್ಕಿರುವ ಮಹತ್ವದ ಅವಕಾಶ!. 
ಇದು ಕರಾವಳಿಗೆ ಬಯಸದೇ ಬಂದ ಭಾಗ್ಯ. 
ಮೊದಲ ಬಾರಿಗೆ ಫೆಡರೇಷನ್‌ ಕಪ್‌ನಂತಹ ಪ್ರಮುಖ ಕೂಟಕ್ಕೆ ಆತಿಥ್ಯ ವಹಿಸುವ ಅವಕಾಶ. 
ಜೂನ್‌ನಲ್ಲಿ ಏಶ್ಯನ್‌ ಟ್ರ್ಯಾಕ್‌ ಆ್ಯಂಡ್‌ ಫೀಲ್ಡ್‌ ಕ್ರೀಡಾಕೂಟ ನಡೆಯಲಿದೆ. 
ಹೀಗಾಗಿ ದೇಶದ ಆ್ಯತ್ಲೀಟ್ಸ್‌ಗಳಿಗೆ ಈ ಕೂಟ ಮಹತ್ವದ್ದಾಗಿದೆ.. 
ಯಾಕೆ ಈ ದಿಢೀರ್‌ ವರ್ಗಾವಣೆ ?. 
ಸಾಮಾನ್ಯವಾಗಿ ರಾಷ್ಟ್ರೀಯ ಮಟ್ಟದ ಕ್ರೀಡಾಕೂಟ ಬೆಂಗಳೂರಿನಲ್ಲೇ ನಡೆಯುವುದು ವಾಡಿಕೆ. 
ಮೂಲಭೂತ ಸೌಕರ್ಯಗಳ ಕೊರತೆಯ ಹಿನ್ನೆಲೆಯಲ್ಲಿ ಕೂಟದ ಸ್ಥಳವನ್ನೇ ದಿಢೀರ್‌ ಅನ್ಯಸ್ಥಳಕ್ಕೆ ವರ್ಗಾಯಿಸುತ್ತಿರುವುದು ಅಪರೂಪದ ವಿದ್ಯಮಾನ.. 
ಈ ನಡುವೆ ಪ್ರತಿಷ್ಠಿತ ಕ್ರೀಡಾಕೂಟವನ್ನು ರಾಜ್ಯ ರಾಜಧಾನಿಯಲ್ಲಿ ನಡೆಸಿ, ಮಂಗಳೂರಿನಲ್ಲಿಯೇ ಯಾಕೆ ನಡೆಸಬೇಕು ಎನ್ನುವ ಕೂಗು ಕೇಳಿಬಂದಿದೆ. 
ಕಂಠೀರವ ಕ್ರೀಡಾಂಗಣದ ಸಿಂಥೆಟಿಕ್‌ ಟ್ರ್ಯಾಕ್‌ ಸರಿ ಇಲ್ಲ. 
ಫೆಡರೇಷನ್‌ ಕಪ್‌ನಂತಹ ಪ್ರಮುಖ ಕ್ರೀಡಾಕೂಟಗಳನ್ನು ಇಲ್ಲಿ ಆಯೋಜಿಸುವುದು ಅಸಾಧ್ಯ. 
ಅಲ್ಲದೆ ಮೂಲಭೂತ ವ್ಯವಸ್ಥೆಗಳು ಕೂಡ ನೆಟ್ಟಗಿಲ್ಲ. 
ಹೀಗಾಗಿ ಮಂಗಳೂರಿನಲ್ಲಿ ನಡೆಸಲು ತೀರ್ಮಾನಿಸಿದ್ದೇವೆ ಎಂದು ಆ್ಯತ್ಲೆಟಿಕ್ಸ್‌ ಅಸೋಸಿಯೇಶನ್‌ ಪ್ರತ್ಯುತ್ತರ ನೀಡಿದೆ.. 
ಕರಾವಳಿಯಲ್ಲಿ 28 ವರ್ಷಗಳ ಅನಂತರ ರಾಷ್ಟ್ರೀಯ ಕೂಟ: ಮಂಗಳೂರಿನ ಮಂಗಳಾ ಕ್ರೀಡಾಂಗಣದಲ್ಲಿ ಸಿಂಥೆಟಿಕ್‌ ಟ್ರ್ಯಾಕ್‌ ಸಿದ್ಧವಾದ ಅನಂತರ ಐತಿಹಾಸಿಕ ಕ್ಷಣವೊಂದಕ್ಕೆ ಸಾಕ್ಷಿಯಾಗಲಿದೆ. 
ಈ ಹಿಂದೆ 1987ರಲ್ಲಿ ರಾಷ್ಟ್ರೀಯ ಮುಕ್ತ ಕ್ರೀಡಾಕೂಟ ನಡೆದಿತ್ತು. 
ಅದಾದ ಅನಂತರ ಯಾವುದೇ ಪ್ರಮುಖ ರಾಷ್ಟ್ರೀಯ ಕ್ರೀಡಾಕೂಟ ನಡೆದಿರಲಿಲ್ಲ. 
ಇದೀಗ 28 ವರ್ಷಗಳ ಅನಂತರ ಅಪರೂಪದ ಅವಕಾಶ ಮಂಗಳೂರಿಗೆ ಸಿಕ್ಕಿದೆ.. 
ಸಾವಿರ ಆ್ಯತ್ಲೀಟ್ಸ್‌ಗಳು ಭಾಗಿ: ದೇಶದ ಸುಮಾರು 1 ಸಾವಿರಕ್ಕೂ ಹೆಚ್ಚು ಆ್ಯತ್ಲೀಟ್ಸ್‌ಗಳು ಈ ಕೂಟದಲ್ಲಿ ಭಾಗವಹಿಸಲಿದ್ದಾರೆ. 
ಕರ್ನಾಟಕ ಅಮೆಚೂರ್‌ ಆ್ಯತ್ಲೆಟಿಕ್ಸ್‌ ಅಸೋಸಿಯೇಶನ್‌ (ಕೆಎಎ) ಹಾಗೂ ದಕ್ಷಿಣ ಕನ್ನಡ ಆ್ಯತ್ಲೆಟಿಕ್ಸ್‌ ಅಸೋಸಿಯೇಶನ್‌ (ಡಿಕೆಎಎ) ಜಂಟಿ ಪ್ರಾಯೋಜಕತ್ವದಲ್ಲಿ ಕ್ರೀಡಾಕೂಟ ನಡೆಯಲಿದೆ ಎಂದು ಉದಯವಾಣಿಗೆ ಕೆಎಎಎ ಕಾರ್ಯದರ್ಶಿ ಚಂದ್ರಶ್ರೇಖರ ರೈ ತಿಳಿಸಿದ್ದಾರೆ.. 
ಕೂಟದಲ್ಲಿ ಪೂವಮ್ಮ, ಅಶ್ವಿ‌ನಿ ಅಕ್ಕುಂಜೆ, ಜ್ಯೋತಿ. 
ಕೂಟದಲ್ಲಿ ರಾಷ್ಟ್ರೀಯ ಮತ್ತು ಅಂತಾರಾಷ್ಟ್ರೀಯ ಮಟ್ಟದಲ್ಲಿ ಮಿಂಚಿರುವ ಸ್ಥಳೀಯ ಪ್ರತಿಭೆಗಳಾದ ಎಂ.ಆರ್‌.ಪೂವಮ್ಮ, ಅಶ್ವಿ‌ನಿ ಅಕ್ಕುಂಜೆ. 
ಎಚ್‌. 
ಎಂ. 
ಜ್ಯೋತಿ ಸೇರಿದಂತೆ ರಾಜ್ಯದ ಪ್ರಮುಖ ಆ್ಯತ್ಲೀಟ್ಸ್‌ಗಳು ಭಾಗವಹಿಸಲಿದ್ದಾರೆ. 
ದೇಶದ ಇತರ ಭಾಗಗಳ ತಾರೆಯರಾದ ಟಿಂಟು ಲೂಕಾ, ಅನು ರಾಣಿ ಸೇರಿದಂತೆ ಕಾಮನ್ವೆಲ್ತ್‌, ಏಶ್ಯಾಡ್‌ ಗೆದ್ದ ಪ್ರಮುಖ ಆ್ಯತ್ಲೀಟ್ಸ್‌ಗಳು ಭಾಗವಹಿಸಲಿದ್ದಾರೆ.. 
ಶ್ರೇಷ್ಠ ಕ್ರೀಡಾಪಟು ಪ್ರಶಸ್ತಿ: ಗೆದ್ದ ಸಾಧಕರಿಗೆ ನಗದು ಬಹುಮಾನ ಹಾಗೂ ಸ್ಮರಣಿಕೆ ನೀಡಲಾಗುತ್ತದೆ. 
ಅಲ್ಲದೆ ಕ್ರೀಡಾಕೂಟದಲ್ಲಿ ಭಾಗವಹಿಸುವ ಕರ್ನಾಟಕದ ಆ್ಯತ್ಲೀಟ್ಸ್‌ಗಳೆಲ್ಲರಿಗೂ ಪ್ರೋತ್ಸಾಹ ಬಹುಮಾನವನ್ನು ನೀಡಲು ಚಿಂತನೆ ನಡೆಸಲಾಗಿದೆ.. 
50 ಲಕ್ಷ ರೂ. 
ವೆಚ್ಚ: ದೇಶದ ಪ್ರಮುಖ ಆ್ಯತ್ಲೀಟ್ಸ್‌, ಅಧಿಕಾರಿಗಳು ಭಾಗವಹಿಸುತ್ತಿದ್ದಾರೆ. 
ಅವರಿಗೆಲ್ಲ ಸಂಪೂರ್ಣ ಮೂಲಭೂತ ಸೌಕರ್ಯ ನೀಡಲಾಗುತ್ತದೆ. 
ವಸತಿ, ಊಟ ಉಪಚಾರಕ್ಕೆ ಯಾವುದೇ ತೊಂದರೆ ಆಗದು. 
ರೈಲು, ವಿಮಾನ, ಬಸ್ಸು ನಿಲ್ದಾಣ, ಪ್ರಮುಖ ಹೋಟೆಲ್‌ಗ‌ಳ ವ್ಯವಸ್ಥೆ ಇದೆ. 
ಕೂಟದ ಒಟ್ಟು ವೆಚ್ಚ 40ರಿಂದ 50 ಲಕ್ಷ ರೂ.. 
ಯಶಸ್ವಿಯಾಗಿ ನಡೆಸುತ್ತೇವೆ. 
ರಾಜ್ಯ ಸರಕಾರ, ಡಿಕೆಎಎ, ನಿಟ್ಟೆ ಶಿಕ್ಷಣ ಸಂಸ್ಥೆ ಸಹಾಯದಿಂದ ದೊಡ್ಡ ಕ್ರೀಡಾಕೂಟವನ್ನು ಮಂಗಳೂರಿನಲ್ಲಿ ಇದೇ ಮೊದಲ ಬಾರಿಗೆ ಆಯೋಜಿಸುತ್ತಿದ್ದೇವೆ. 
ದೇಶದ ಅಗ್ರ ಕ್ರೀಡಾಪಟುಗಳು ಭಾಗವಹಿಸುತ್ತಿದ್ದಾರೆ. 
ಎಲ್ಲ ಸಿದ್ಧತೆ ನಡೆಸಿಕೊಂಡಿದ್ದು ಕೂಟನ್ನು ಯಶಸ್ವಿಯಾಗಿ ನಡೆಸುವ ವಿಶ್ವಾಸ ನಮಗಿದೆ.. 
-ಚಂದ್ರಶೇಖರ ರೈ, ಕರ್ನಾಟಕ ಅಮೆಚೂರ್‌ ಅಥ್ಲೆಟಿಕ್ಸ್‌ ಸಂಸ್ಥೆ ಕಾರ್ಯದರ್ಶಿ. 
-ಹೇಮಂತ್‌ ಸಂಪಾಜೆ. 

--------------------- Summary -----------------------------
ಬೆಂಗಳೂರು: ಕಂಠೀರವ ಕ್ರೀಡಾಂಗಣದ ಕಿತ್ತುಹೋಗಿರುವ ಸಿಂಥೆಟಿಕ್‌ ಟ್ರ್ಯಾಕ್‌ನ ಪರಿಣಾಮ ಫೆಡರೇಷನ್‌ ಕಪ್‌ ರಾಷ್ಟ್ರೀಯ ಹಿರಿಯರ ಆ್ಯತ್ಲೆಟಿಕ್‌ ಕೂಟ ಮಂಗಳೂರಿಗೆ ವರ್ಗಾವಣೆಗೊಂಡಿದೆ. 
ಕರಾವಳಿಯಲ್ಲಿ 28 ವರ್ಷಗಳ ಅನಂತರ ರಾಷ್ಟ್ರೀಯ ಕೂಟ: ಮಂಗಳೂರಿನ ಮಂಗಳಾ ಕ್ರೀಡಾಂಗಣದಲ್ಲಿ ಸಿಂಥೆಟಿಕ್‌ ಟ್ರ್ಯಾಕ್‌ ಸಿದ್ಧವಾದ ಅನಂತರ ಐತಿಹಾಸಿಕ ಕ್ಷಣವೊಂದಕ್ಕೆ ಸಾಕ್ಷಿಯಾಗಲಿದೆ. 
ಅದಾದ ಅನಂತರ ಯಾವುದೇ ಪ್ರಮುಖ ರಾಷ್ಟ್ರೀಯ ಕ್ರೀಡಾಕೂಟ ನಡೆದಿರಲಿಲ್ಲ. 
ಸಾವಿರ ಆ್ಯತ್ಲೀಟ್ಸ್‌ಗಳು ಭಾಗಿ: ದೇಶದ ಸುಮಾರು 1 ಸಾವಿರಕ್ಕೂ ಹೆಚ್ಚು ಆ್ಯತ್ಲೀಟ್ಸ್‌ಗಳು ಈ ಕೂಟದಲ್ಲಿ ಭಾಗವಹಿಸಲಿದ್ದಾರೆ. 
ಕರ್ನಾಟಕ ಅಮೆಚೂರ್‌ ಆ್ಯತ್ಲೆಟಿಕ್ಸ್‌ ಅಸೋಸಿಯೇಶನ್‌ (ಕೆಎಎ) ಹಾಗೂ ದಕ್ಷಿಣ ಕನ್ನಡ ಆ್ಯತ್ಲೆಟಿಕ್ಸ್‌ ಅಸೋಸಿಯೇಶನ್‌ (ಡಿಕೆಎಎ) ಜಂಟಿ ಪ್ರಾಯೋಜಕತ್ವದಲ್ಲಿ ಕ್ರೀಡಾಕೂಟ ನಡೆಯಲಿದೆ ಎಂದು ಉದಯವಾಣಿಗೆ ಕೆಎಎಎ ಕಾರ್ಯದರ್ಶಿ ಚಂದ್ರಶ್ರೇಖರ ರೈ ತಿಳಿಸಿದ್ದಾರೆ.. 
ದೇಶದ ಇತರ ಭಾಗಗಳ ತಾರೆಯರಾದ ಟಿಂಟು ಲೂಕಾ, ಅನು ರಾಣಿ ಸೇರಿದಂತೆ ಕಾಮನ್ವೆಲ್ತ್‌, ಏಶ್ಯಾಡ್‌ ಗೆದ್ದ ಪ್ರಮುಖ ಆ್ಯತ್ಲೀಟ್ಸ್‌ಗಳು ಭಾಗವಹಿಸಲಿದ್ದಾರೆ.. 
