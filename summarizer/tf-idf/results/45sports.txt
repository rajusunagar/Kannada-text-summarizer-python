ಮೆಲ್ಬರ್ನ್: ಪಂದ್ಯದಿಂದ ಪಂದ್ಯಕ್ಕೆ ಬ್ಯಾಟಿಂಗ್‌ ಆಳವನ್ನು ವಿಸ್ತರಿಸುತ್ತಲೇ ಹೋಗುತ್ತಿರುವ ಆಸ್ಟ್ರೇಲಿಯಾದ ಯುವ ನಾಯಕ ಸ್ಟೀವನ್‌ ಸ್ಮಿತ್‌ ಶತಕಗಳ ಹ್ಯಾಟ್ರಿಕ್‌ ಸಾಧಿಸಿ ಭಾರತವನ್ನು ಮತ್ತೂಮ್ಮೆ ಅಗ್ನಿಪರೀಕ್ಷೆಗೆ ಗುರಿಪಡಿಸಿದ್ದಾರೆ. 
ಕಪ್ತಾನನ ಜೀವನಶ್ರೇಷ್ಠ ಬ್ಯಾಟಿಂಗ್‌ ವೈಭವದಿಂದ ಆತಿಥೇಯ ಆಸೀಸ್‌ ಮೆಲ್ಬರ್ನ್ನಲ್ಲೂ ಅರ್ಧ ಸಹಸ್ರದ ಗಡಿ ದಾಟಿ ಧೋನಿ ಪಡೆಯ ಹಾದಿ ದುರ್ಗಮಗೊಳಿಸಿದೆ.. 
ಮೊದಲ ದಿನ ಕುಂಟುತ್ತ ಸಾಗಿದ ಆಸೀಸ್‌ ದ್ವಿತೀಯ ದಿನ ಮೈಚಳಿ ಬಿಟ್ಟು ಆಡಿತು. 
ಭಾರತದ ಬೌಲಿಂಗ್‌ ದಿಕ್ಕಾಪಾಲಾಯಿತು. 
ಎಲ್ಲ 4 ಮಂದಿ ಸ್ಪೆಷಲಿಸ್ಟ್‌ ಬೌಲರ್‌ಗಳು ರನ್‌ ದೇಣಿಗೆಯಲ್ಲಿ ಮತ್ತೂಮ್ಮೆ "ಶತಕ' ಬಾರಿಸಿದರು. 
5ಕ್ಕೆ 259 ರನ್‌ನಿಂದ ಆಟ ಮುಂದುವರಿಸಿದ ಕಾಂಗರೂ ಪಡೆ 530ರ ತನಕ ಸಾಗಿತು. 
ಇದರಲ್ಲಿ ಸ್ಮಿತ್‌ ಪಾಲು ಭರ್ಜರಿ 192 ರನ್‌.. 
ಜವಾಬು ನೀಡಿದ ಭಾರತ ಶಿಖರ್‌ ಧವನ್‌ ವಿಕೆಟ್‌ ಕಳೆದುಕೊಂಡು 108 ರನ್‌ ಮಾಡಿದೆ. 
ಆತಿಥೇಯರ ಮೊತ್ತವನ್ನು ಸರಿದೂಗಿಸಬೇಕಾದರೆ ಇನ್ನೂ 422 ರನ್‌ ಗಳಿಸಬೇಕು. 
ಆದರೆ ಭಾರತದ ಮೊದಲ ಗುರಿ ಫಾಲೋಆನ್‌ ತಪಿಸಿಕೊಳ್ಳುವುದು. 
ಇದಕ್ಕಿನ್ನೂ 222 ರನ್‌ ಅಗತ್ಯವಿದೆ.. 
ಈಗಿನ ಬಲಾಬಲ ಗಮನಿಸಿದಾಗ ಈ ಪಂದ್ಯದಲ್ಲಿ ಗೆಲುವು ಸಾಧಿಸುವುದು ಭಾರತದಿಂದಾಗದ ಮಾತು. 
ಪಂದ್ಯವನ್ನು ಉಳಿಸಿಕೊಂಡರೆ ಅದೇ ದೊಡ್ಡ ಸಾಹಸವಾದೀತು.. 
ದ್ವಿತೀಯ ದಿನ 379 ರನ್‌: ಮೊದಲ ದಿನ ಎಂಸಿಜಿಯಲ್ಲಿ ಕೇವಲ 259 ರನ್‌ ಹರಿದು ಬಂದುದನ್ನು ಕಂಡಾಗ ಭಾರತದ ಬೌಲರ್‌ಗಳು ಆಸ್ಟ್ರೇಲಿಯಾಕ್ಕೆ ಮೂಗುದಾರ ತೊಡಿಸಬಹುದು ಎಂಬ ನಿರೀಕ್ಷೆ ದಟ್ಟವಾಗಿತ್ತು. 
ಆದರೆ ಶನಿವಾರ ಸ್ಮಿತ್‌ ಎಲ್ಲರ ಲೆಕ್ಕಾಚಾರವನ್ನೂ ಚಿತ್‌ ಮಾಡಿದರು. 
ತಾವೂ ಬೆಳೆದರು, ಬಾಲಂಗೋಚಿಗಳನ್ನು ಕಟ್ಟಿಕೊಂಡು ಇನಿಂಗÕನ್ನೂ ಬೆಳೆಸಿದರು. 
ಮೊದಲ 5 ವಿಕೆಟಿಗೆ ಕೇವಲ 216 ರನ್‌ ಗಳಿಸಿದ್ದ ಆಸೀಸ್‌ ಉಳಿದೈದು ವಿಕೆಟ್‌ಗಳ ನೆರವಿನಿಂದ 314 ರನ್‌ ಸೂರೆಗೈದು ಬ್ಯಾಟಿಂಗ್‌ ಪಾರಮ್ಯ ಮೆರೆಯಿತು.. 
ಸ್ಮಿತ್‌ಗೆ ಕೀಪರ್‌ ಬ್ರಾಡ್‌ ಹ್ಯಾಡಿನ್‌ (55) ಮತ್ತು ಬೌಲರ್‌ ರಿಯಾನ್‌ ಹ್ಯಾರಿಸ್‌ (74) ಅವರಿಂದ ಅಮೋಘ ಬೆಂಬಲ ಲಭಿಸಿತು. 
ಹ್ಯಾಡಿನ್‌ ಜೊತೆ 6ನೇ ವಿಕೆಟಿಗೆ 110, ಹ್ಯಾರಿಸ್‌ ಜೊತೆ 8ನೇ ವಿಕೆಟಿಗೆ 106 ರನ್‌ ಪೇರಿಸಿದರು. 
ಜಾನ್ಸನ್‌ (28) ಜೊತೆಯಾಟದ ವೇಳೆ 7ನೇ ವಿಕೆಟಿಗೆ ಭರ್ತಿ 50 ರನ್‌ ಬಂತು.. 
ಅಂಗಳಕ್ಕಿಳೀಲಿಲ್ಲ ವಾರ್ನರ್‌. 
ಆಸೀಸ್‌ ಆರಂಭಕಾರ ಡೇವಿಡ್‌ ವಾರ್ನರ್‌ಗೆ ಮತ್ತೂಂದು ಕಂಟಕ ಎದುರಾಗಿದೆ. 
ದ್ವಿತೀಯ ದಿನದಾಟಕ್ಕೂ ಮುನ್ನ ನೆಟ್ಸ್‌ ನಲ್ಲಿ ಪೀಟರ್‌ ಸಿಡ್ಲ್ ಎಸೆತವೊಂದು ಬಲ ಮೊಣಕೈಗೆ ಬಡಿದುದರಿಂದ ಅವರು ಅಂಗಳಕ್ಕಿಳಿಯಲಿಲ್ಲ. 
ವಾರ್ನರ್‌ ಬದಲು ಸಿಡ್ಲ್ ಅವರೇ ಫೀಲ್ಡಿಂಗ್‌ ನಡೆಸಿದರು. 
ಬ್ರಿಸ್ಬೇನ್‌ ಟೆಸ್ಟ್‌ ವೇಳೆ ಎಡಗೈ ಹೆಬ್ಬೆರಳಿನ ಗಾಯಕ್ಕೊಳಗಾಗಿದ್ದ ವಾರ್ನರ್‌, ಮೆಲ್ಬರ್ನ್ನಲ್ಲಿ ಆಡುವುದೇ ಅನುಮಾನ ಎಂದಿತ್ತು. 
ಆದರೂ ಆಡುವ ಬಳಗದಲ್ಲಿ ಕಾಣಿಸಿಕೊಂಡು ಖಾತೆ ತೆರೆಯದೆ ವಾಪಸಾದರು.. 
ಕೊನೆ ಟೆಸ್ಟ್‌ಗೂ ಮಾರ್ಷ್‌ ಇಲ್ಲ. 
ಮಂಡಿನೋವಿನ ತೀವ್ರತೆ ಕಡಿಮೆಯಾಗದ ಕಾರಣ ಆಲ್‌ರೌಂಡರ್‌ ಮಿಚೆಲ್‌ ಮಾರ್ಷ್‌ ಭಾರತ ವಿರುದ್ಧದ ಸಿಡ್ನಿ ಟೆಸ್ಟ್‌ ಪಂದ್ಯದಿಂದಲೂ ಹೊರಗುಳಿಯಲಿದ್ದಾರೆ ಎಂದು "ಕ್ರಿಕೆಟ್‌ ಆಸ್ಟ್ರೇಲಿಯಾ' ಶನಿವಾರ ಪ್ರಕಟಿಸಿದೆ. 
ಮತ್ತೂಂದು ಸ್ಕ್ಯಾನಿಂಗ್‌ ವರದಿಯ ಬಳಿಕ ಈ ನಿರ್ಧಾರಕ್ಕೆ ಬರಲಾಗಿದೆ.. 
ಧೋನಿ ಪಾಲಿಗೆ ಈಗ ಸ್ಟಂಪಿಂಗ್‌ ವಿಶ್ವದಾಖಲೆ. 
ಭಾರತ ಕ್ರಿಕೆಟ್‌ ತಂಡದ ನಾಯಕ ಧೋನಿ ಅಂತಾರಾಷ್ಟ್ರೀಯ ಕ್ರಿಕೆಟ್‌ನಲ್ಲಿ ಗರಿಷ್ಠ ಸ್ಟಂಪ್‌ ಮಾಡಿದ ವಿಕೆಟ್‌ ಕೀಪರ್‌ ಎನ್ನುವ ಕೀರ್ತಿಗೆ ಪಾತ್ರವಾಗಿದ್ದಾರೆ. 
ಶನಿವಾರ ಆಸ್ಟ್ರೇಲಿಯಾ ವಿರುದ್ಧ ನಡೆದ ಪಂದ್ಯದಲ್ಲಿ ಅವರು ಮಿಚೆಲ್‌ ಜಾನ್ಸನ್‌ ಅವರನ್ನು ಸ್ಟಂಪ್‌ ಮಾಡಿದರು. 
ಈ ಮೂಲಕ ಶ್ರೀಲಂಕಾದ ವಿಕೆಟ್‌ ಕೀಪರ್‌ ಕುಮಾರ ಸಂಗಕ್ಕಾರ ಅವರ ದಾಖಲೆಯನ್ನು ಹಿಂದಿಕ್ಕಿದ್ದರು. 
ಸದ್ಯ ಧೋನಿ 460 ಇನಿಂಗ್ಸ್‌ಗಳಿಂದ 134 ಸ್ಟಂಪ್‌ ಮಾಡಿದ್ದರೆ, ಸಂಗಕ್ಕಾರ 485 ಇನಿಂಗ್ಸ್‌ಗಳಿಂದ 133 ಸ್ಟಂಪ್‌ ಮಾಡಿದ್ದಾರೆ.. 
ಸ್ಟೀವನ್‌ ಸ್ಮಿತ್‌ ಜೀವನಶ್ರೇಷ್ಠ ಬ್ಯಾಟಿಂಗ್‌. 
ಈ ಸರಣಿಯಲ್ಲಿ ಕ್ರಮವಾಗಿ 162, 52, 133, 28 ರನ್‌ ಬಾರಿಸಿದ ಸ್ಟೀವನ್‌ ಸ್ಮಿತ್‌ ಎಂಸಿಜಿಯಲ್ಲಿ 192 ಸೂರೆಗೈದು ಜೀವನಶ್ರೇಷ್ಠ ಬ್ಯಾಟಿಂಗ್‌ ಪ್ರದರ್ಶಿಸಿದರು. 
ಸರಣಿಯಲ್ಲಿ ಅವರ ಒಟ್ಟು ರನ್‌ ಗಳಿಕೆ 567ಕ್ಕೆ ಏರಿತು. 
ಇದು 25ನೇ ಟೆಸ್ಟ್‌ನಲ್ಲಿ ಸ್ಮಿತ್‌ ಹೊಡೆದ 7ನೇ ಶತಕ. 
ಆದರೆ ಅವರ ಚೊಚ್ಚಲ ದ್ವಿಶತಕಕ್ಕೆ ಯಾದವ್‌ ಅಡ್ಡಿಯಾದರು. 
423 ನಿಮಿಷಗಳ ಕಾಲ ಭಾರತದ ದಾಳಿಯನ್ನು ಲೀಲಾಜಾಲವಾಗಿ ಎದುರಿಸಿದ ಸ್ಮಿತ್‌ 305 ಎಸೆತಗಳಿಂದ ತಮ್ಮ ಇನಿಂಗ್ಸ್‌ ಕಟ್ಟಿದರು. 
ಇದರಲ್ಲಿ 15 ಬೌಂಡರಿ, 2 ಸಿಕ್ಸರ್‌ ಸೇರಿತ್ತು.. 
 . 

--------------------- Summary -----------------------------
ಮೆಲ್ಬರ್ನ್: ಪಂದ್ಯದಿಂದ ಪಂದ್ಯಕ್ಕೆ ಬ್ಯಾಟಿಂಗ್‌ ಆಳವನ್ನು ವಿಸ್ತರಿಸುತ್ತಲೇ ಹೋಗುತ್ತಿರುವ ಆಸ್ಟ್ರೇಲಿಯಾದ ಯುವ ನಾಯಕ ಸ್ಟೀವನ್‌ ಸ್ಮಿತ್‌ ಶತಕಗಳ ಹ್ಯಾಟ್ರಿಕ್‌ ಸಾಧಿಸಿ ಭಾರತವನ್ನು ಮತ್ತೂಮ್ಮೆ ಅಗ್ನಿಪರೀಕ್ಷೆಗೆ ಗುರಿಪಡಿಸಿದ್ದಾರೆ. 
ದ್ವಿತೀಯ ದಿನ 379 ರನ್‌: ಮೊದಲ ದಿನ ಎಂಸಿಜಿಯಲ್ಲಿ ಕೇವಲ 259 ರನ್‌ ಹರಿದು ಬಂದುದನ್ನು ಕಂಡಾಗ ಭಾರತದ ಬೌಲರ್‌ಗಳು ಆಸ್ಟ್ರೇಲಿಯಾಕ್ಕೆ ಮೂಗುದಾರ ತೊಡಿಸಬಹುದು ಎಂಬ ನಿರೀಕ್ಷೆ ದಟ್ಟವಾಗಿತ್ತು. 
ಮೊದಲ 5 ವಿಕೆಟಿಗೆ ಕೇವಲ 216 ರನ್‌ ಗಳಿಸಿದ್ದ ಆಸೀಸ್‌ ಉಳಿದೈದು ವಿಕೆಟ್‌ಗಳ ನೆರವಿನಿಂದ 314 ರನ್‌ ಸೂರೆಗೈದು ಬ್ಯಾಟಿಂಗ್‌ ಪಾರಮ್ಯ ಮೆರೆಯಿತು.. 
ಹ್ಯಾಡಿನ್‌ ಜೊತೆ 6ನೇ ವಿಕೆಟಿಗೆ 110, ಹ್ಯಾರಿಸ್‌ ಜೊತೆ 8ನೇ ವಿಕೆಟಿಗೆ 106 ರನ್‌ ಪೇರಿಸಿದರು. 
ಜಾನ್ಸನ್‌ (28) ಜೊತೆಯಾಟದ ವೇಳೆ 7ನೇ ವಿಕೆಟಿಗೆ ಭರ್ತಿ 50 ರನ್‌ ಬಂತು.. 
ಈ ಸರಣಿಯಲ್ಲಿ ಕ್ರಮವಾಗಿ 162, 52, 133, 28 ರನ್‌ ಬಾರಿಸಿದ ಸ್ಟೀವನ್‌ ಸ್ಮಿತ್‌ ಎಂಸಿಜಿಯಲ್ಲಿ 192 ಸೂರೆಗೈದು ಜೀವನಶ್ರೇಷ್ಠ ಬ್ಯಾಟಿಂಗ್‌ ಪ್ರದರ್ಶಿಸಿದರು. 
