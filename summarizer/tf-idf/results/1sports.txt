ಮುಂಬಯಿ: ಐಪಿಎಲ್‌ನಲ್ಲಿ ವಿಪರೀತ ನೀರು ದುರ್ಬಳಕೆಯಾಗುತ್ತಿದೆ, ಆದ್ದರಿಂದ ಪಂದ್ಯಗಳನ್ನು ಮಹಾರಾಷ್ಟ್ರದಿಂದ ಹೊರಕ್ಕೆ ಸ್ಥಳಾಂತರಿಸಿ ಎಂಬ ಅರ್ಜಿ ವಿಚಾರಣೆಗೆ ಕುತೂಹಲದ ತಿರುವು ಸಿಕ್ಕಿದೆ. 
ಬಾಂಬೆ ಉಚ್ಚ ನ್ಯಾಯಾಲಯಕ್ಕೆ ಪ್ರತಿಕ್ರಿಯೆ ನೀಡಿರುವ ಬಿಸಿಸಿಐ, ನಾವು ಮುಂಬಯಿ ಮತ್ತು ಪುಣೆಯಲ್ಲಿ ಪಿಚ್‌ ನಿರ್ವಹಣೆಗೆ ಶುದ್ಧೀಕರಿಸಿದ ಚರಂಡಿ ನೀರನ್ನು ಬಳಸಲಿದ್ದೇವೆ, ಅದಕ್ಕಾಗಿ ಒಪ್ಪಂದವನ್ನು ಮಾಡಿಕೊಂಡಿದ್ದೇವೆ. 
ಇದು ವಿಚಾರಣೆ ವೇಳೆ ಭಾರೀ ಮಹತ್ವ ಪಡೆದುಕೊಂಡಿದೆ.. 
ಶುದ್ಧೀಕರಿಸಿದ ಚರಂಡಿ ನೀರನ್ನು ಪಡೆಯಲು ನಾವು "ರಾಯಲ್‌ ವೆಸ್ಟರ್ನ್ ಇಂಡಿಯಾ ಟಫ್ì ಕ್ಲಬ್‌'ನೊಂದಿಗೆ (ಆರ್‌ಡಬ್ಲ್ಯುಐಟಿಸಿ) ಒಪ್ಪಂದ ಮಾಡಿಕೊಂಡಿದ್ದೇವೆ. 
ಪ್ರತಿದಿನ 7-8 ಟ್ಯಾಂಕರ್‌ ನೀರನ್ನು ಮೈದಾನಕ್ಕೆ ಬಳಸುತ್ತೇವೆ. 
ಚರಂಡಿ ನೀರನ್ನು ವ್ಯರ್ಥವಾಗಿ ಸಮುದ್ರಕ್ಕೆ ಬಿಡುವುದರ ಬದಲು ನಾವದನ್ನು ಮೈದಾನದಲ್ಲಿ ಬಳಸಲಿದ್ದೇವೆ ಎಂದು ಬಿಸಿಸಿಐ ಹೇಳಿಕೊಂಡಿದೆ. 
ಬಿಸಿಸಿಐನ ಈ ವಾದ ಮಹತ್ವ ಪಡೆದುಕೊಂಡಿದ್ದು, ನ್ಯಾಯಾಲಯದ ತೀರ್ಪು ಕುತೂಹಲ ಮೂಡಿಸಿದೆ. 
ಇದುವರೆಗೆ ಬಿಸಿಸಿಐಗೆ ಮುಂಬಯಿ ಮಹಾನಗರ ಪಾಲಿಕೆ ನೀರನ್ನು ಪೂರೈಸುತ್ತಿತ್ತು. 
ಒಂದು ವೇಳೆ ಶುದ್ಧೀಕರಿಸಿದ ಚರಂಡಿ ನೀರನ್ನು ಬಳಸಿದ್ದೇ ಆದರೆ ಮಹಾರಾಷ್ಟ್ರದಲ್ಲಿ ಐಪಿಎಲ್‌ ಪಂದ್ಯಗಳಿಗೆ ನ್ಯಾಯಾಲಯದಿಂದ ತಡೆ ನೀಡುವ ಸಾಧ್ಯತೆಯಿಲ್ಲ ಎನ್ನಲಾಗಿದೆ.. 
ಮಹಾರಾಷ್ಟ್ರದಲ್ಲಿ ತೀವ್ರ ಬರವಿರುವುದರಿಂದ ನ್ಯಾಯಾಲಯ ಬಯಸಿದರೆ ಪಂದ್ಯಗಳನ್ನು ಬೇರೆಡೆಗೆ ಸ್ಥಳಾಂತರಿಸಲೂ ಸಿದ್ಧ ಎಂದೂ ಬಿಸಿಸಿಐ ಹೇಳಿದೆ.. 
-ಐಪಿಎಲ್‌ ನಡೆಯದಿದ್ದರೆ ನಮಗೆ ಚಿಂತೆಯಿಲ್ಲಇದೇ ವೇಳೆ ಮಹಾರಾಷ್ಟ್ರ ಸರ್ಕಾರ ನ್ಯಾಯಾಲಯಕ್ಕೆ ಪ್ರತಿಕ್ರಿಯೆ ನೀಡಿ, ಮಹಾರಾಷ್ಟ್ರದಿಂದ ಪಂದ್ಯಗಳು ಹೊರಹೋದರೆ ನಮಗೇನೂ ಚಿಂತೆಯಿಲ್ಲ, ಅದಕ್ಕೆ ನಮ್ಮ ಯಾವ ಅಭ್ಯಂತರವೂ ಇಲ್ಲ. 
ಆದಾಯ ನಷ್ಟವಾದರೂ ಪರವಾಗಿಲ್ಲ ಎಂದು ತಿಳಿಸಿತು.. 
ಮಹಾರಾಷ್ಟ್ರದ ಬರಪೀಡಿತ ನಗರಗಳಾದ ಮುಂಬಯಿ, ಥಾಣೆ, ಕಲ್ಯಾಣ್‌ ಮತ್ತಿತರ ನಗರಗಳಿಗೆ ನೀರು ಪೂರೈಸಲು ಸರಕಾರ ಏನಾದರೂ ನೀತಿಗಳನ್ನು ರೂಪಿಸಿದೆಯೇ ತಿಳಿಸಿ ಎಂದು ನ್ಯಾಯಪೀಠ ಅಧಿಕಾರಿಗಳಿಗೆ ಸೂಚಿಸಿದೆ. 
ಜತೆಗೆ ಈ ಬಾರಿ ಮುಂಗಾರು ಮಳೆ ಇನ್ನೂ ತಡವಾದರೆ ಈ ಪರಿಸ್ಥಿತಿಯನ್ನು ಎದುರಿಸಲು ಸರ್ಕಾರ ಯಾವ ಕಾರ್ಯಯೋಜನೆ ಎಂದೂ ಪ್ರಶ್ನಿಸಿದೆ.. 
-ನೀರನ್ನು ಪರೀಕ್ಷೆಗೆ ಕಳುಹಿಸಲು ಸೂಚನೆಇತ್ತೀಚೆಗಷ್ಟೇ ಐಪಿಎಲ್‌ ಉದ್ಘಾಟನಾ ಪಂದ್ಯದಲ್ಲಿ ಬಳಸಿದ ನೀರು ಕುಡಿಯಲು ಯೋಗ್ಯವಿತ್ತೇ ಅಥವಾ ಒಟ್ಟಾರೆ ಬಳಕೆಗೆ ಯೋಗ್ಯವಿತ್ತೇ ಎಂಬುದನ್ನು ಪರೀಕ್ಷಿಸಲು ನೀರನ್ನು ವಿಧಿವಿಜ್ಞಾನ ಪ್ರಯೋಗಾಲಯಕ್ಕೆ ಕಳುಹಿಸಿ ಎಂದು ನ್ಯಾಯಲಯ ಆದೇಶಿಸಿದೆ. 
ಮಹಾರಾಷ್ಟ್ರ ಸರ್ಕಾರ ಮತ್ತು ಬಿಸಿಸಿಐ ಕುಡಿಯುವ ನೀರನ್ನು ಮೈದಾನಕ್ಕೆ ಬಳಸಿಕೊಂಡಿಲ್ಲ ಎಂದು ತಿಳಿಸಿರುವುದರಿಂದ ಬಾಂಬೆ ಉಚr ನ್ಯಾಯಾಲಯ ಈ ಆದೇಶ ನೀಡಿದೆ.. 
-ಇದು ಪವಾರ್‌ ಬತ್ತಳಿಕೆಯ ಅಸ್ತ್ರ!ನ್ಯಾಯಾಲಯದಲ್ಲಿನ ವಿಚಾರಣೆ ಮಹತ್ವದ ತಿರುವು ಪಡೆದುಕೊಳ್ಳಲು ಮುಂಬಯಿ ಕ್ರಿಕೆಟ್‌ ಸಂಸ್ಥೆ ಮುಖ್ಯಸ್ಥ ಶರದ್‌ ಪವಾರ್‌ ಕಾರಣ. 
ಸದ್ಯದ ಪರಿಸ್ಥಿತಿಯಲ್ಲಿ ಎಲ್ಲ ಕಡೆ ನೀರಿನ ಬಳಕೆ ವಿರುದ್ಧ ಆಕ್ರೋಶ ಏರಿದ್ದನ್ನು ಗಮನಿಸಿದ ಶರದ್‌ ಪವಾರ್‌, ಶುದ್ಧೀಕರಿಸಿದ ಚರಂಡಿ ನೀರನ್ನು ಮೈದಾನ ನಿರ್ವಹಣೆಗೆ ಬಳಸಲು ತೀರ್ಮಾನಿಸಿದರು. 
ಅವರು ಸೋಮವಾರ ರಾಯಲ್‌ ವೆಸ್ಟರ್ನ್ ಇಂಡಿಯಾ ಟಫ್ì ಕ್ಲಬ್‌ಗ ಪತ್ರ ಬರೆದು, ಶುದ್ಧೀಕರಿಸಿದ ಚರಂಡಿ ನೀರಿನ ಘಟಕದಿಂದ ವಾಂಖೇಡೆ ಮೈದಾನಕ್ಕೆ ನೀರು ಪೂರೈಸಲು ಮನವಿ ಮಾಡಿದರು.. 
ಆರ್‌ಡಬ್ಲ್ಯುಐಟಿಸಿ ಇದಕ್ಕೆ ಒಪ್ಪಿಗೆ ಸೂಚಿಸಿದೆ. 
ಇದುವರೆಗೆ ಈ ನೀರನ್ನು ರೇಸ್‌ಕೋರ್ಸ್‌ ನಿರ್ವಹಣೆಗೆ ಬಳಸಲಾಗುತ್ತಿತ್ತು. 
ಇದೀಗ ರೇಸ್‌ ಅಂತ್ಯವಾಗುವ ಹಂತದಲ್ಲಿರುವುದರಿಂದ ಅದು ವಾಂಖೇಡೆಗೆ ನೀರು ನೀಡಲು ಒಪ್ಪಿಕೊಂಡಿದೆ. 
ಒಂದು ವೇಳೆ ಇದು ಜಾರಿಯಾಗಿ, ಅದಕ್ಕೆ ನ್ಯಾಯಾಲಯ ಒಪ್ಪಿಕೊಂಡರೆ ಶರದ್‌ ಪವಾರ್‌ ಕಿರೀಟಕ್ಕೆ ಮತ್ತೂಂದು ಗರಿಯಾಗಲಿದೆ.. 
-ಸೌರಾಷ್ಟ್ರದಲ್ಲೂ ಆಕ್ರೋಶಮಹಾರಾಷ್ಟ್ರ ಮತ್ತು ಕರ್ನಾಟಕದಲ್ಲಿ ಐಪಿಎಲ್‌ನಲ್ಲಿ ನೀರಿನ ದುರ್ಬಳಕೆಯಾಗುವುದರ ಅರ್ಜಿ ಸಲ್ಲಿಸಲಾಗಿದೆ. 
ಇದೀಗ ಈ ಬಗ್ಗೆ ಗುಜರಾತ್‌ನಲ್ಲೂ ಆಕ್ರೋಶ ಕೇಳಿಬಂದಿದೆ. 
ನೀರಿಗೆ ವಿಪರೀತ ಕೊರತೆಯಿರುವ ವೇಳೆ ಐಪಿಎಲ್‌ನಲ್ಲಿ ಭಾರೀ ಪ್ರಮಾಣದಲ್ಲಿ ನೀರನ್ನು ಬಳಸಲಾಗುತ್ತದೆ. 
ಆದ್ದರಿಂದ ಗುರುವಾರ ನಡೆಯುವ ಗುಜರಾತ್‌ ಮತ್ತು ಪುಣೆ ನಡುವಿನ ಪಂದ್ಯವನ್ನು ರದ್ದುಗೊಳಿಸಿ ಎಂದು ಮುಖ್ಯಮಂತ್ರಿ ಆನಂದಿ ಬೆನ್‌ ಪಟೇಲ್‌ ಅವರಿಗೆ ಬಿಜೆಪಿ ಮಾಜಿ ಶಾಸಕ ಸಿದ್ಧಾರ್ಥ್ ಪರ್ಮಾರ್‌ ನೇತೃತ್ವದ ಗುಂಪು ಆಗ್ರಹಿಸಿದೆ.. 

--------------------- Summary -----------------------------
ಬಾಂಬೆ ಉಚ್ಚ ನ್ಯಾಯಾಲಯಕ್ಕೆ ಪ್ರತಿಕ್ರಿಯೆ ನೀಡಿರುವ ಬಿಸಿಸಿಐ, ನಾವು ಮುಂಬಯಿ ಮತ್ತು ಪುಣೆಯಲ್ಲಿ ಪಿಚ್‌ ನಿರ್ವಹಣೆಗೆ ಶುದ್ಧೀಕರಿಸಿದ ಚರಂಡಿ ನೀರನ್ನು ಬಳಸಲಿದ್ದೇವೆ, ಅದಕ್ಕಾಗಿ ಒಪ್ಪಂದವನ್ನು ಮಾಡಿಕೊಂಡಿದ್ದೇವೆ. 
ಒಂದು ವೇಳೆ ಶುದ್ಧೀಕರಿಸಿದ ಚರಂಡಿ ನೀರನ್ನು ಬಳಸಿದ್ದೇ ಆದರೆ ಮಹಾರಾಷ್ಟ್ರದಲ್ಲಿ ಐಪಿಎಲ್‌ ಪಂದ್ಯಗಳಿಗೆ ನ್ಯಾಯಾಲಯದಿಂದ ತಡೆ ನೀಡುವ ಸಾಧ್ಯತೆಯಿಲ್ಲ ಎನ್ನಲಾಗಿದೆ.. 
-ನೀರನ್ನು ಪರೀಕ್ಷೆಗೆ ಕಳುಹಿಸಲು ಸೂಚನೆಇತ್ತೀಚೆಗಷ್ಟೇ ಐಪಿಎಲ್‌ ಉದ್ಘಾಟನಾ ಪಂದ್ಯದಲ್ಲಿ ಬಳಸಿದ ನೀರು ಕುಡಿಯಲು ಯೋಗ್ಯವಿತ್ತೇ ಅಥವಾ ಒಟ್ಟಾರೆ ಬಳಕೆಗೆ ಯೋಗ್ಯವಿತ್ತೇ ಎಂಬುದನ್ನು ಪರೀಕ್ಷಿಸಲು ನೀರನ್ನು ವಿಧಿವಿಜ್ಞಾನ ಪ್ರಯೋಗಾಲಯಕ್ಕೆ ಕಳುಹಿಸಿ ಎಂದು ನ್ಯಾಯಲಯ ಆದೇಶಿಸಿದೆ. 
ಮಹಾರಾಷ್ಟ್ರ ಸರ್ಕಾರ ಮತ್ತು ಬಿಸಿಸಿಐ ಕುಡಿಯುವ ನೀರನ್ನು ಮೈದಾನಕ್ಕೆ ಬಳಸಿಕೊಂಡಿಲ್ಲ ಎಂದು ತಿಳಿಸಿರುವುದರಿಂದ ಬಾಂಬೆ ಉಚr ನ್ಯಾಯಾಲಯ ಈ ಆದೇಶ ನೀಡಿದೆ.. 
ಸದ್ಯದ ಪರಿಸ್ಥಿತಿಯಲ್ಲಿ ಎಲ್ಲ ಕಡೆ ನೀರಿನ ಬಳಕೆ ವಿರುದ್ಧ ಆಕ್ರೋಶ ಏರಿದ್ದನ್ನು ಗಮನಿಸಿದ ಶರದ್‌ ಪವಾರ್‌, ಶುದ್ಧೀಕರಿಸಿದ ಚರಂಡಿ ನೀರನ್ನು ಮೈದಾನ ನಿರ್ವಹಣೆಗೆ ಬಳಸಲು ತೀರ್ಮಾನಿಸಿದರು. 
