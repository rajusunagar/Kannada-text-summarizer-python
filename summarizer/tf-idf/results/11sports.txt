ಕೋಲ್ಕತಾ: ಒಂದೆಡೆ ಬಿಂದಾಸ್‌ ವೆಸ್ಟ್‌ ಇಂಡೀಸ್‌. 
ಪವರ್‌ ಹಿಟ್ಟಿಂಗ್‌ ಗೇಮ್‌ ಮೂಲಕ ಎಷ್ಟೇ ಬಲಾಡ್ಯ ಎದು ರಾಳಿಯನ್ನೂ ಹೊಡೆದುರುಳಿಸಬಲ್ಲ ಸಾಮರ್ಥ್ಯವುಳ್ಳ ಅಪಾಯಕಾರಿ ತಂಡ. 
ಇನ್ನೊಂದೆಡೆ ಟಾಪ್‌ ಕ್ಲಾಸ್‌ ಇಂಗ್ಲೆಂಡ್‌. 
ತನ್ನ ಯೋಜನಾಬದ್ಧ ಆಟದ ಮೂಲಕ ಎದುರಾಳಿಯನ್ನು ಇಂಚಿಂಚಾಗಿಯೇ ಆಹುತಿ ಪಡೆಯಬಲ್ಲ ನಿಗೂಢ ಸಾಮರ್ಥ್ಯದ ದಂಡು.... 
ಈ ಎರಡು ತಂಡಗಳ ನಡುವಿನ ಟಿ-20 ವಿಶ್ವಕಪ್‌ ಕ್ರಿಕೆಟ್‌ ಫೈನಲ್‌ ಅದೆಷ್ಟು ರೋಚಕವಾಗಿದ್ದೀತು ಎಂಬ ಕ್ರಿಕೆಟ್‌ ಅಭಿಮಾನಿಗಳ ಕುತೂಹಲಕ್ಕೆ ರವಿವಾರ ಸಂಜೆಯಿಂದ ಐತಿಹಾಸಕ "ಈಡನ್‌ ಗಾರ್ಡನ್ಸ್‌'ನಲ್ಲಿ ಉತ್ತರ ಲಭಿಸತೊಡಗುತ್ತದೆ. 
ರಾತ್ರಿಯ ವೇಳೆ 2ನೇ ಸಲ ಟಿ-20 ವಿಶ್ವಕಪ್‌ ಗೆದ್ದ ಮೊದಲ ತಂಡವೊಂದರ ಉದಯವಾಗಲಿದೆ. 
ಈ ಅದೃಷ್ಟ ಯಾವ ತಂಡಕ್ಕಿದ್ದೀತು ಎಂಬ ಪ್ರಶ್ನೆಗೆ ಉತ್ತರ ಹುಡುಕಲು ಹೊರಡುವುದು ಬಹುಶಃ ಗ್ಯಾಂಬ್ಲಿಂಗ್‌ ಎನಿಸೀತು!ಇದು 20-20 ಕ್ರಿಕೆಟ್‌ ಫೈನಲ್‌ ನಿಜ. 
ಆದರೆ ಅಂತಿಮ ಪಂದ್ಯದ ಗೆಲುವಿನ ಸಾಧ್ಯತೆ 50-50 ಮಟ್ಟದಲ್ಲಿಯೇ ಇದೆ. 
ಇದು ಯಾರೂ ಗೆಲ್ಲಬಹುದಾದ ಪಂದ್ಯ. 
"ಯಾರೂ' ಅಂದರೆ ಅದೃಷ್ಟ ಗಟ್ಟಿ ಇದ್ದವರು. 
ಹೌದು, ಇಲ್ಲಿ ಸಾಧನೆಗಿಂತ ಅದೃಷ್ಟದ ಪಾಲೇ ನಿರ್ಣಾಯಕ. 
ಉದಾಹರಣೆಗೆ ಲೆಂಡ್ಲ್ ಸಿಮನ್ಸ್‌!. 
ಇತಿಹಾಸವೆಲ್ಲ ವಿಂಡೀಸ್‌ ಪರಇನ್ನು ಇತಿಹಾಸಕ್ಕೊಂದು ಸಣ್ಣ ಸುತ್ತು ಹಾಕಿ ಬರುವುದಾರೆ, ಅದು ಸಂಪೂರ್ಣ ವೆಸ್ಟ್‌ ಇಂಡೀಸ್‌ ಪರವಾಗಿರುವುದು ಗೋಚರಕ್ಕೆ ಬರುತ್ತದೆ. 
ಈವರೆಗಿನ 4 ಟಿ-20 ವಿಶ್ವಕಪ್‌ ಪಂದ್ಯಗಳಲ್ಲಿ ಒಮ್ಮೆಯೂ ವಿಂಡೀಸ್‌ ಇಂಗ್ಲೆಂಡಿಗೆ ಸೋತದ್ದಿಲ್ಲ. 
ಆಂಗ್ಲರೆದುರಿನ ಒಟ್ಟು 13 ಟಿ-20 ಅಂತಾರಾಷ್ಟ್ರೀಯ ಪಂದ್ಯಗಳಲ್ಲಿ ಕೆರಿಬಿಯನ್ನರು ಒಂಬತ್ತನ್ನು ಗೆದ್ದಿದ್ದಾರೆ. 
ಆದರೆ ಟಿ-20 ಕ್ರಿಕೆಟ್‌ ಅಂದರೆ ಕೇವಲ ಇತಿಹಾಸವಲ್ಲ, ಅದು ನಿರ್ದಿಷ್ಟ ದಿನದ, ಹಿಡಿದು ನಿಲ್ಲಿಸಲಾಗದ ಆಟದ ಒಂದು ಝಲಕ್‌; ಗೆಲ್ಲಲು ಕಡ್ಡಾಯಾಗಿ ಬೇಕಿರುವುದು ಲಕ್‌!. 
ಮೊದಲು ವೆಸ್ಟ್‌ ಇಂಡೀಸ್‌ ವಿಷಯಕ್ಕೆ ಬರೋಣ. 
ಭಾರತವನ್ನು ಸೆಮಿಫೈನಲಿನಲ್ಲಿ ಸದೆಬಡಿದ ಆ ಆಟವನ್ನೊಮ್ಮೆ ಕಣ್ಮುಂದೆ ಚಿತ್ರೀಕರಿಸಿಕೊಂಡರೆ ಇಂಗ್ಲೆಂಡ್‌ ಕೂಡ ಛಿದ್ರವಾಗುತ್ತದೇನೋ ಎಂಬ ಭೀತಿ ಮೂಡದಿರದು. 
ಗೇಲ್‌, ಚಾರ್ಲ್ಸ್‌, ಸಾಮ್ಯುಯೆಲ್ಸ್‌, ಸಿಮನ್ಸ್‌, ರಸೆಲ್‌, ಬ್ರಾವೊ, ಬ್ರಾತ್‌ವೇಟ್‌, ಸಮ್ಮಿ... 
ಹೀಗೆ ಸಾಗುತ್ತದೆ ಕೆರಿಬಿಯನ್‌ ಬಿಗ್‌ ಹಿಟ್ಟರ್ ಲಿಸ್ಟ್‌. 
ಎದುರಿಗೆ 250 ರನ್ನಿನಷ್ಟು ಗುರಿ ಇದ್ದರೂ ಅದನ್ನು ನಿಭಾಯಿಸಬಲ್ಲ ಬ್ಯಾಟಿಂಗ್‌ ಸಾಮರ್ಥ್ಯ ವಿಂಡೀಸರದ್ದು. 
ಆದರೆ "ಹುಚ್ಚು' ಬಿಡಬೇಕು, ಅಷ್ಟೇ.. 
ವನ್‌ ಮ್ಯಾನ್‌ ಆರ್ಮಿ ಅಲ್ಲವೆಸ್ಟ್‌ ಇಂಡೀಸ್‌ ವನ್‌ ಮ್ಯಾನ್‌ ಆರ್ಮಿ ಅಲ್ಲ ಎಂಬುದನ್ನು ಈಗಾಗಲೇ ಸಾಬೀತುಪಡಿಸಿದೆ. 
ಇಂಗ್ಲೆಂಡ್‌ ವಿರುದ್ಧ ಗೇಲ್‌, ಲಂಕಾ ವಿರುದ್ಧ ಚಾರ್ಲ್ಸ್‌, ದಕ್ಷಿಣ ಆಫ್ರಿಕಾ ವಿರುದ್ಧ ಸಾಮ್ಯುಯೆಲ್ಸ್‌, ಭಾರತ ವಿರುದ್ಧ ಸಿಮನ್ಸ್‌... 
ಹೀಗೆ ಪ್ರತಿಯೊಬ್ಬರೂ ವಿಂಡೀಸ್‌ ಜಯದಲ್ಲಿ ಮಹತ್ವದ ಪಾತ್ರ ವಹಿಸಿದ್ದಾರೆ.. 
ಈಗಿನ ವೆಸ್ಟ್‌ ಇಂಡೀಸ್‌ ಕ್ರಿಕೆಟಿಗರು ಗಂಭೀರವಾಗಿ ಆಡುವುದಿಲ್ಲ, ಗೆಲ್ಲಬೇಕೆಂಬ ಛಲ ಇಲ್ಲ, ಬದ್ಧತೆಯಂತೂ ಇಲ್ಲವೇ ಇಲ್ಲ, ಆತ್ಮಾವಲೋಕನ ಮಾಡಿಕೊಳ್ಳುವುದಿಲ್ಲ ಎಂಬೆಲ್ಲ ಮೈನಸ್‌ ಪಾಯಿಂಟ್‌ಗಳಿವೆ. 
ಆದರೆ ಇದನ್ನೆಲ್ಲ ಗಂಟು ಕಟ್ಟಿ ಅಟ್ಟಕ್ಕೆಸೆದು ಎದುರಾಳಿಯನ್ನು ಸದೆಬಡಿಯಲೇಬೇಕೆಂದು ಹೊರಟರೆ ವಿಂಡೀಸಿಗರನ್ನು ತಡೆಯುವವರಿಲ್ಲ ಎಂಬುದು ಅಷ್ಟೇ ಸತ್ಯ. 
ಈ ಕೆರಿಬಿಯನ್ನರಿಗೆ ದೆತ್ಯ ಎದುರಾಳಿಯನ್ನು ಮಣಿಸಲೂ ಗೊತ್ತು, ಅಫ್ಘಾನ್‌ನಂಥ ಕ್ರಿಕೆಟ್‌ ಶಿಶುಗಳೆದುರು ಸೋಲಲೂ ಗೊತ್ತು!. 
ಹೀಗಾಗಿ ಗುರುವಾರ ಧೋನಿ ಪಡೆಯನ್ನು ಬಿಗ್‌ ಹಿಟ್ಟಿಂಗ್‌ ಗೇಮ್‌ ಮೂಲಕ ಸೋಲಿಸಿದ ವೆಸ್ಟ್‌ ಇಂಡೀಸ್‌ ರವಿವಾರ ಇಂಗ್ಲೆಂಡ್‌ ವಿರುದ್ಧ ಎಂಥ ಆಟ ಪ್ರದರ್ಶಿಸೀತು ಎಂಬ ಕುತೂಹಲ ಸಹಜ. 
ಆದರೆ "ಈಡನ್‌' ಬೌಂಡರಿ "ವಾಂಖೇಡೆ'ಗಿಂತ ದೊಡ್ಡದು ಎಂಬುದನ್ನು ವಿಂಡೀಸ್‌ ಹಿಟ್ಟರ್‌ಗಳು ಗಮನಿಸಬೇಕು. 
. 
ಇಂಗ್ಲೆಂಡ್‌ ಫೇವರಿಟ್‌ ಆಗಿರಲಿಲ್ಲಮಾರ್ಗನ್‌ ಪಡೆಯೇನೂ ಈ ಕೂಟದ ಫೇವರಿಟ್‌ ತಂಡವಾಗಿರಲಿಲ್ಲ. 
ಸಚಿನ್‌ ತೆಂಡುಲ್ಕರ್‌ ಮಾತ್ರ ಇಂಗ್ಲೆಂಡ್‌ ಮೇಲೆ ಒಂದು ಕಣ್ಣಿಟ್ಟಿದ್ದರು.. 
ಲೀಗ್‌ ಹಂತದ ಪ್ರಥಮ ಪಂದ್ಯದಲ್ಲೇ ಅದು ವಿಂಡೀಸಿಗೆ ಸೋತಿತ್ತು. 
182ರಷ್ಟು ದೊಡ್ಡ ಮೊತ್ತ ಪೇರಿಸಿಯೂ ಗೇಲ್‌ ಶತಕಕ್ಕೆ ಶರಣಾಗಿತ್ತು. 
ಆದರೆ ಯಾವಾಗ ದ. 
ಆಫ್ರಿಕಾ ಪೇರಿಸಿದ 229 ರನ್ನುಗಳ ಅಗಾಧ ಮೊತ್ತವನ್ನು ಯಶಸ್ವಿಯಾಗಿ ಬೆನ್ನಟ್ಟಿತೋ ಅಲ್ಲಿಗೆ ಆಂಗ್ಲರ ಸಾಮರ್ಥ್ಯ ತೆರೆದುಕೊಳ್ಳತೊಡಗಿತು. 
ಬಳಿಕ ಅದು ಸೋತದ್ದಿಲ್ಲ. 
 . 
ಬಿರುಸಿನ ಆಟದ ಜತೆಯಲ್ಲೇ ಎಚ್ಚರಿಕೆಯ ಆಟವಾಡುವುದು ಇಂಗ್ಲೆಂಡಿನ ಹೆಚ್ಚುಗಾರಿಕೆ. 
ಹೇಲ್ಸ್‌, ರಾಯ್‌, ರೂಟ್‌, ಸ್ಟೋಕ್ಸ್‌, ಬಟ್ಲರ್‌, ಮಾರ್ಗನ್‌, ಅಲಿ... 
ಹೀಗೆ ಸಾಗುತ್ತದೆ ಆಂಗ್ಲರ ಬ್ಯಾಟಿಂಗ್‌ ಲೈನ್‌ಅಪ್‌. 
ಇವರಲ್ಲಿ ನಾಯಕ ಮಾರ್ಗನ್‌ ಫಾರ್ಮ್ ಮೇಲಷ್ಟೇ ಸ್ವಲ್ಪ ಅನುಮಾನ. 
ಬೌಲಿಂಗ್‌ ಬಲಾಬಲವನ್ನು ಗಮನಿಸುವುದಾದರೆ ವಿಂಡೀಸಿನ ಸ್ಪಿನ್‌ ದಾಳಿ ಹೆಚ್ಚು ಘಾತಕ ಎನ್ನಲಡ್ಡಿಯಿಲ್ಲ.. 
ಸಂಭಾವ್ಯ ತಂಡಗಳುಇಂಗ್ಲೆಂಡ್‌: ಜಾಸನ್‌ ರಾಯ್‌, ಅಲೆಕ್ಸ್‌ ಹೇಲ್ಸ್‌, ಜೋ ರೂಟ್‌, ಜಾಸ್‌ ಬಟ್ಲರ್‌, ಇವೋನ್‌ ಮಾರ್ಗನ್‌ (ನಾಯಕ), ಬೆನ್‌ ಸ್ಟೋಕ್ಸ್‌, ಮೊಯಿನ್‌ ಅಲಿ, ಕ್ರಿಸ್‌ ಜೋರ್ಡನ್‌, ಡೇವಿಡ್‌ ವಿಲ್ಲಿ, ಆದಿಲ್‌ ರಶೀದ್‌, ಲಿಯಮ್‌ ಪ್ಲಂಕೆಟ್‌.. 
ವೆಸ್ಟ್‌ ಇಂಡೀಸ್‌: ಜಾನ್ಸನ್‌ ಚಾರ್ಲ್ಸ್‌, ಕ್ರಿಸ್‌ ಗೇಲ್‌, ಮಾರ್ಲಾನ್‌ ಸಾಮ್ಯುಯೆಲ್ಸ್‌, ಲೆಂಡ್ಸ್‌ ಸಿಮನ್ಸ್‌, ಡ್ವೇನ್‌ ಬ್ರಾವೊ, ಆ್ಯಂಡ್ರೆ ರಸೆಲ್‌, ದಿನೇಶ್‌ ರಾಮದಿನ್‌, ಡ್ಯಾರನ್‌ ಸಮ್ಮಿ (ನಾಯಕ), ಕ್ರೆಗ್‌ ಬ್ರಾತ್‌ವೇಟ್‌, ಸಾಮ್ಯುಯೆಲ್‌ ಬದ್ರಿ, ಸುಲೇಮಾನ್‌ ಬೆನ್‌.. 
ಇಂಗ್ಲೆಂಡ್‌-ವೆಸ್ಟ್‌ ಇಂಡೀಸ್‌ ಸ್ವಾರಸ್ಯವೆಸ್ಟ್‌ ಇಂಡೀಸ್‌ ಮತ್ತು ಇಂಗ್ಲೆಂಡ್‌ ಈ ವರೆಗೆ 13 ಟಿ-20 ಅಂತಾರಾಷ್ಟ್ರೀಯ ಪಂದ್ಯಗಳನ್ನು ಆಡಿವೆ. 
ವಿಂಡೀಸ್‌ 9-4 ಅಂತರದ ಗೆಲುವಿನ ದಾಖಲೆ ಹೊಂದಿದೆ. 
ಇದು ಒಂದೇ ತಂಡದ ವಿರುದ್ಧ ವಿಂಡೀಸ್‌ ಸಾಧಿಸಿದ ಅತ್ಯಧಿಕ ಗೆಲುವಾದರೆ, ಇಂಗ್ಲೆಂಡ್‌ ಒಂದೇ ತಂಡದೆದುರು ಅನುಭವಿಸಿದ ಅತಿ ಹೆಚ್ಚಿನ ಸೋಲು.. 
ಟಿ-20 ವಿಶ್ವಕಪ್‌ ಕ್ರಿಕೆಟ್‌ ಪಂದ್ಯಾವಳಿಯಲ್ಲಿ ವಿಂಡೀಸ್‌-ಇಂಗ್ಲೆಂಡ್‌ 4 ಸಲ ಎದುರಾಗಿವೆ. 
ಈ ಸಲದ ಸೂಪರ್‌-10 ಪಂದ್ಯವೂ ಸಹಿತ ಎಲ್ಲ 4 ಪಂದ್ಯಗಳನ್ನು ಗೆದ್ದ ವೆಸ್ಟ್‌ ಇಂಡೀಸ್‌ ಅಜೇಯ ದಾಖಲೆ ಹೊಂದಿದೆ.. 
ಈ ಪಂದ್ಯಾವಳಿಯಲ್ಲಿ ಈ ವರೆಗೆ ವೆಸ್ಟ್‌ ಇಂಡೀಸಿಗೆ ಮೊದಲು ಬ್ಯಾಟ್‌ ಮಾಡಿಲ್ಲ. 
ಎಲ್ಲ 5 ಪಂದ್ಯಗಳಲ್ಲೂ ವಿಂಡೀಸ್‌ ಚೇಸಿಂಗ್‌ ಮಾಡಿತ್ತು. 
ಇದರಲ್ಲಿ ನಾಲ್ಕನ್ನು ಗೆದ್ದಿತು. 
ಅಫ್ಘಾನಿಸ್ಥಾನ ವಿರುದ್ಧ ಮಾತ್ರ ಎಡವಿತು. 
ಇಂಗ್ಲೆಂಡ್‌ 3 ಪಂದ್ಯಗಳಲ್ಲಿ ಮೊದಲು ಬ್ಯಾಟ್‌ ಮಾಡಿ ಎರಡನ್ನು ಗೆದ್ದಿತು; ಚೇಸಿಂಗ್‌ ವೇಳೆ ಎರಡನ್ನೂ ಜಯಿಸಿತು.. 
ಈ ಕೂಟದ ಐದೂ ಪಂದ್ಯಗಳಲ್ಲಿ ವೆಸ್ಟ್‌ ಇಂಡೀಸ್‌ ನಾಯಕ ಡ್ಯಾರನ್‌ ಸಮ್ಮಿ ಟಾಸ್‌ ಜಯಿಸಿದ್ದು, ಎಲ್ಲ ಸಂದರ್ಭಗಳಲ್ಲೂ ಮೊದಲು ಬೌಲಿಂಗನ್ನೇ ಆಯ್ದುಕೊಂಡಿದ್ದಾರೆ. 
ಮಾರ್ಗನ್‌ 3 ಪಂದ್ಯಗಳಲ್ಲಿ ಟಾಸ್‌ ಜಯಿಸಿದ್ದಾರೆ.. 
ಇಂಗ್ಲೆಂಡ್‌ ಈ ಪಂದ್ಯಾವಳಿಯಲ್ಲಿ ಓವರಿಗೆ 9.12ರ ಸರಾಸರಿಯಲ್ಲಿ ರನ್‌ ಪೇರಿಸಿ ಅಗ್ರಸ್ಥಾನ ಅಲಂಕರಿಸಿದೆ. 
ದಕ್ಷಿಣ ಆಫ್ರಿಕಾ 2ನೇ ಸ್ಥಾನದಲ್ಲಿದೆ. 
(8.78). 
ವಿಂಡೀಸ್‌ 7.78 ಸರಾಸರಿಯೊಂದಿಗೆ 5ನೇ ಸ್ಥಾನದಲ್ಲಿದೆ.. 
ಈ ಪಂದ್ಯಾವಳಿಯಲ್ಲಿ ವೆಸ್ಟ್‌ ಇಂಡೀಸ್‌ ಸರ್ವಾಧಿಕ 36 ಸಿಕ್ಸರ್‌ ಸಿಡಿಸಿದೆ. 
ಇಂಗ್ಲೆಂಡ್‌ 34 ಸಿಕ್ಸರ್‌ ಎತ್ತಿದೆ. 
ಉಳಿದಂತೆ ಯಾವ ತಂಡವೂ 30 ಸಿಕ್ಸರ್‌ಗಳ ಗಡಿ ದಾಟಿಲ್ಲ.. 
ಈ ಕೂಟದಲ್ಲಿ ಅತ್ಯಂತ ಕಡಿಮೆ ಡಾಟ್‌-ಬಾಲ್‌ ಲೆಕ್ಕಾಚಾರದಲ್ಲಿ ಇಂಗ್ಲೆಂಡ್‌ 2ನೇ ಸ್ಥಾನದಲ್ಲಿದೆ (33.85). 
ವೆಸ್ಟ್‌ ಇಂಡೀಸಿನದ್ದು ಇದಕ್ಕೆ ವ್ಯತಿರಿಕ್ತ ಲೆಕ್ಕಾಚಾರ. 
ಅದು ಅತೀ ಹೆಚ್ಚು ಡಾಟ್‌-ಬಾಲ್‌ ಆಡಿದೆ (45.44).. 
ವಿಂಡೀಸ್‌ ಶೇ. 
65.34ರಷ್ಟು ರನ್ನನ್ನು ಬೌಂಡರಿ-ಸಿಕ್ಸರ್‌ ಹೊಡೆತಗಳ ಮೂಲಕವೇ ಬಾರಿಸಿ ಅಗ್ರಸ್ಥಾನ ಅಲಂಕರಿಸಿದೆ. 
ಇಂಗ್ಲೆಂಡ್‌ ಅನಂತರದ ಸ್ಥಾನದಲ್ಲಿದೆ (62.93). 
. 
ಈ ಟೂರ್ನಿಯಲ್ಲಿ ವಿಂಡೀಸ್‌ ಸ್ಪಿನ್ನರ್ 5.73 ಇಕಾನಮಿ ರೇಟ್‌ನೊಂದಿಗೆ ಅಗ್ರಸ್ಥಾನದಲ್ಲಿದ್ದಾರೆ. 
ಇಂಗ್ಲೆಂಡಿನ ಸ್ಪಿನ್ನರ್‌ಗಳದ್ದು ಅತ್ಯಂತ ಕಳಪೆ ಇಕಾನಮಿ ರೇಟ್‌ ಆಗಿದೆ (9.36). 
ಇಂಗ್ಲೆಂಡ್‌ ಹೊರತುಪಡಿಸಿದರೆ ಉಳಿದ ಯಾವುದೇ ತಂಡದ ಸ್ಪಿನ್ನರ್‌ಗಳು ಓವರಿಗೆ 8ಕ್ಕಿಂತ ಹೆಚ್ಚು ರನ್‌ ನೀಡಿಲ್ಲ.. 
ಪವರ್‌-ಪ್ಲೇಯಲ್ಲಿ ಇಂಗ್ಲೆಂಡ್‌ 9.50 ರನ್‌ರೇಟ್‌ನೊಂದಿಗೆ ಅಗ್ರಸ್ಥಾನ ಅಲಂಕರಿಸಿದೆ. 
ಈ ಅವಧಿಯಲ್ಲಿ 38 ಬೌಂಡರಿ, 7 ಸಿಕ್ಸರ್‌ ಬಾರಿಸಿದೆ. 
ವೆಸ್ಟ್‌ ಇಂಡೀಸಿನ ಪವರ್‌-ಪ್ಲೇ ಅವಧಿಯ ರನ್‌ರೇಟ್‌ 6.46.. 

--------------------- Summary -----------------------------
ಈ ಎರಡು ತಂಡಗಳ ನಡುವಿನ ಟಿ-20 ವಿಶ್ವಕಪ್‌ ಕ್ರಿಕೆಟ್‌ ಫೈನಲ್‌ ಅದೆಷ್ಟು ರೋಚಕವಾಗಿದ್ದೀತು ಎಂಬ ಕ್ರಿಕೆಟ್‌ ಅಭಿಮಾನಿಗಳ ಕುತೂಹಲಕ್ಕೆ ರವಿವಾರ ಸಂಜೆಯಿಂದ ಐತಿಹಾಸಕ "ಈಡನ್‌ ಗಾರ್ಡನ್ಸ್‌'ನಲ್ಲಿ ಉತ್ತರ ಲಭಿಸತೊಡಗುತ್ತದೆ. 
ಇಂಗ್ಲೆಂಡ್‌ ವಿರುದ್ಧ ಗೇಲ್‌, ಲಂಕಾ ವಿರುದ್ಧ ಚಾರ್ಲ್ಸ್‌, ದಕ್ಷಿಣ ಆಫ್ರಿಕಾ ವಿರುದ್ಧ ಸಾಮ್ಯುಯೆಲ್ಸ್‌, ಭಾರತ ವಿರುದ್ಧ ಸಿಮನ್ಸ್‌... 
ಹೀಗಾಗಿ ಗುರುವಾರ ಧೋನಿ ಪಡೆಯನ್ನು ಬಿಗ್‌ ಹಿಟ್ಟಿಂಗ್‌ ಗೇಮ್‌ ಮೂಲಕ ಸೋಲಿಸಿದ ವೆಸ್ಟ್‌ ಇಂಡೀಸ್‌ ರವಿವಾರ ಇಂಗ್ಲೆಂಡ್‌ ವಿರುದ್ಧ ಎಂಥ ಆಟ ಪ್ರದರ್ಶಿಸೀತು ಎಂಬ ಕುತೂಹಲ ಸಹಜ. 
ವೆಸ್ಟ್‌ ಇಂಡೀಸ್‌: ಜಾನ್ಸನ್‌ ಚಾರ್ಲ್ಸ್‌, ಕ್ರಿಸ್‌ ಗೇಲ್‌, ಮಾರ್ಲಾನ್‌ ಸಾಮ್ಯುಯೆಲ್ಸ್‌, ಲೆಂಡ್ಸ್‌ ಸಿಮನ್ಸ್‌, ಡ್ವೇನ್‌ ಬ್ರಾವೊ, ಆ್ಯಂಡ್ರೆ ರಸೆಲ್‌, ದಿನೇಶ್‌ ರಾಮದಿನ್‌, ಡ್ಯಾರನ್‌ ಸಮ್ಮಿ (ನಾಯಕ), ಕ್ರೆಗ್‌ ಬ್ರಾತ್‌ವೇಟ್‌, ಸಾಮ್ಯುಯೆಲ್‌ ಬದ್ರಿ, ಸುಲೇಮಾನ್‌ ಬೆನ್‌.. 
ಇಂಗ್ಲೆಂಡ್‌-ವೆಸ್ಟ್‌ ಇಂಡೀಸ್‌ ಸ್ವಾರಸ್ಯವೆಸ್ಟ್‌ ಇಂಡೀಸ್‌ ಮತ್ತು ಇಂಗ್ಲೆಂಡ್‌ ಈ ವರೆಗೆ 13 ಟಿ-20 ಅಂತಾರಾಷ್ಟ್ರೀಯ ಪಂದ್ಯಗಳನ್ನು ಆಡಿವೆ. 
ಈ ಕೂಟದ ಐದೂ ಪಂದ್ಯಗಳಲ್ಲಿ ವೆಸ್ಟ್‌ ಇಂಡೀಸ್‌ ನಾಯಕ ಡ್ಯಾರನ್‌ ಸಮ್ಮಿ ಟಾಸ್‌ ಜಯಿಸಿದ್ದು, ಎಲ್ಲ ಸಂದರ್ಭಗಳಲ್ಲೂ ಮೊದಲು ಬೌಲಿಂಗನ್ನೇ ಆಯ್ದುಕೊಂಡಿದ್ದಾರೆ. 
