ಬೆಂಗಳೂರು: ಪರಿಶಿಷ್ಟ ಜಾತಿ ಹಾಗೂ ಪಂಗಡಕ್ಕೆ ಸೇರಿದ 13 ಸಾವಿರ ರೈತರಿಗೆ ತಲಾ ಒಂದು ಲಕ್ಷ ರೂ.ಗಳಲ್ಲಿ ಎರಡು ಹಸು ಕೊಡಿಸಲು ರಾಜ್ಯ ಸರ್ಕಾರ ನಿರ್ಧರಿಸಿದೆ.ಪರಿಶಿಷ್ಟ ಜಾತಿಯ ಹತ್ತು ಸಾವಿರ ಹಾಗೂ ಪರಿಶಿಷ್ಟ ಪಂಗಡದ ಮೂರು ಸಾವಿರ ರೈತರಿಗೆ 104 ಕೋಟಿ ರೂ. 
ವೆಚ್ಚದಲ್ಲಿ ಯೋಜನೆ ಜಾರಿಗೊಳಿಸಲಾಗುವುದು. 
ಒಂದು ಲಕ್ಷ ರೂ.ಗಳಲ್ಲಿ 75 ಸಾವಿರ ರೂ. 
ಸಬ್ಸಿಡಿಯಾಗಿದ್ದು, ಫ‌ಲಾನುಭವಿಗಳು 25 ಸಾವಿರ ರೂ. 
ಭರಿಸಿದರೆ ಸಾಕು. 
ಮುಂದಿನ ಒಂದು ತಿಂಗಳಲ್ಲಿ ಯೋಜನೆ ಅನುಷ್ಠಾನಗೊಳ್ಳಲಿದೆ.. 
ಮಂಗಳವಾರ ವಿಧಾನಸೌಧದಲ್ಲಿ ಸುದ್ದಿಗಾರರೊಂದಿಗೆ ಮಾತನಾಡಿದ ಸಮಾಜ ಕಲ್ಯಾಣ ಸಚಿವ ಎಚ್‌. 
ಆಂಜನೇಯ, ಈ ಯೋಜನೆಗೆ ಗ್ರಾಮ ಸಭೆ, ಶಾಸಕರ ಅಧ್ಯಕ್ಷತೆಯ ಸಮಿತಿ, ಜಿಲ್ಲಾ ಉಸ್ತುವಾರಿ ಸಚಿವರ ಸಮಿತಿಯಲ್ಲಿ ಫ‌ಲಾನುಭವಿಗಳ ಆಯ್ಕೆ ಮಾಡಲಾಗುವುದು ಎಂದರು.. 
ಈ ಹಿಂದೆ ಹಾಲು ಉತ್ಪಾದಕರ ಸಂಘದಲ್ಲಿ ಸದಸ್ಯತ್ವ ಪಡೆದು ಡೈರಿಗೆ ಹಾಲು ಪೂರೈಸುವ ಪರಿಶಿಷ್ಟ ಜಾತಿ ಮತ್ತು ಪಂಗಡದ ರೈತರಿಗೆ ಪ್ರತಿ ಲೀ.ಗೆ 2 ರೂ. 
ಪೋತ್ಸಾಹಧನ ನೀಡಲು ತೀರ್ಮಾನಿಸಲಾಗಿತ್ತು. 
ಹಾಲು ನೀಡುತ್ತಿರುವ 4 ರೂ. 
ಪ್ರೋತ್ಸಾಹಧನದ ಜತೆಗೆ 2 ರೂ. 
ಹೆಚ್ಚುವರಿ ಕೊಡಲು ನಿರ್ಧರಿಸಲಾಗಿತ್ತು. 
ಆದರೆ, ಆರ್ಥಿಕವಾಗಿ ಕುಟುಂಬಗಳನ್ನು ಬಲಪಡಿಸುವ ದೃಷ್ಟಿಯಿಂದ ಪ್ರೋತ್ಸಾಹಧನದ ಬದಲು ಹಸು ಕೊಡಿಸುವ ಯೋಜನೆ ರೂಪಿಸಲಾಗಿದೆ ಎಂದು ಹೇಳಿದರು.. 
ಗಂಗಾಕಲ್ಯಾಣ ಯೋಜನೆಯಡಿ ಈ ವರ್ಷ 25 ಸಾವಿರ ಪರಿಶಿಷ್ಟ ಜಾತಿ ಮತ್ತು ಪಂಗಡದ ಬಡ ರೈತರಿಗೆ ಬೋರ್‌ವೆಲ್‌ ಕೊರೆಸಿ ತಿಂಗಳಲ್ಲಿ ವಿದ್ಯುತ್‌ ಸಂಪರ್ಕ ಒದಗಿಸುವ ಗುರಿ ಇದೆ. 
ಇದಕ್ಕಾಗಿ ಪ್ರತಿ ಘಟಕಕ್ಕೆ 2 ಲಕ್ಷ ರೂ.ಗಳಂತೆ 600 ಕೋಟಿ ರೂ. 
ವೆಚ್ಚ ಮಾಡಲಾಗುವುದು ಎಂದು ತಿಳಿಸಿದರು.. 
ಬೋರ್‌ವೆಲ್‌ ಕೊರೆಯುವುದರಲ್ಲಿ ಅವ್ಯವಹಾರ ತಡೆಗಟ್ಟಲು ಜಿಪಿಎಸ್‌ ವ್ಯವಸ್ಥೆ ಅಳವಡಿಸಿ, ಪ್ರತಿ ಹಂತದ ಮಾಹಿತಿಯ ವರದಿ ಆಧಾರದ ಮೇಲೆ ಬಿಲ್‌ ಪಾವತಿಸಲಾಗುವುದು. 
ಈ ಹಿಂದೆ ಬೋರ್‌ವೆಲ್‌ ಕೊರೆದು ವಿದ್ಯುತ್‌ ಸಂಪರ್ಕ ನೀಡದ ಪ್ರಕರಣಗಳ ಬಗ್ಗೆಯೂ ಗಮನಹರಿಸಿ ಹಂತ-ಹಂತವಾಗಿ ವಿದ್ಯುತ್‌ ಸಂಪರ್ಕ ಕಲ್ಪಿಸಲು ಕ್ರಮ ಕೈಗೊಳ್ಳಲಾಗಿದೆ ಎಂದು ಹೇಳಿದರು.. 
ಸರ್ಕಾರಿ ದೇವಸ್ಥಾನಕ್ಕೆ ದಲಿತ ಅರ್ಚಕರುಮುಜರಾಯಿ ಇಲಾಖೆ ವ್ಯಾಪ್ತಿಗೆ ಬರುವ ದೇವಾಲಯಗಳಲ್ಲಿ ದಲಿತ ಸಮುದಾಯದ ಅರ್ಚಕರನ್ನು ನೇಮಿಸಲು ಚಿಂತನೆ ನಡೆಸಲಾಗಿದೆ ಎಂದು ಸಮಾಜ ಕಲ್ಯಾಣ ಸಚಿವ ಆಂಜನೇಯ ತಿಳಿಸಿದ್ದಾರೆ.ಅರ್ಚಕ ವೃತ್ತಿಗೆ ಅಗತ್ಯವಾದ ವೇದ, ಸಂಸ್ಕೃತ ಕಲಿಸುವುದರ ಜತೆಗೆ ತರಬೇತಿ ಸಹ ನೀಡಲಾಗುವುದು ಎಂದೂ ಅವರು ಹೇಳಿದ್ದಾರೆ.. 
ಸುದ್ದಿಗಾರರೊಂದಿಗೆ ಮಾತನಾಡಿದ ಅವರು, ಅರ್ಚಕ ವೃತ್ತಿಯಲ್ಲಿ ಆಸಕ್ತಿ ಹೊಂದಿರುವ ದಲಿತ ಸಮುದಾಯದವರಿಗೆ ಬ್ಯಾಕ್‌ಲಾಗ್‌ ಅಥವಾ ಮೀಸಲಾತಿ ವ್ಯವಸ್ಥೆಯಡಿ ನೇಮಿಸಲಾಗುವುದು ಎಂದು ತಿಳಿಸಿದ ಅವರು, ಈ ಹಿಂದೆ ದೇವಾಲಯಗಳಲ್ಲಿ ಅರ್ಚಕ ವೃತ್ತಿಗೆ ದಲಿತರ ನೇಮಕದ ಬಗ್ಗೆ ವಿರೋಧ ವ್ಯಕ್ತವಾಗಿತ್ತು. 
ಆದರೆ, ಅವರ ಮನವೊಲಿಸಲಾಗುವುದು ಎಂದರು.. 
ಮಂಗಳೂರಿನ ಕುದ್ರೋಳಿ ಗೋಕರ್ಣನಾಥ ದೇವಾಲಯದಲ್ಲಿ ಮಹಿಳೆಯರನ್ನು ಅದರಲ್ಲೂ ವಿಧವೆಯರನ್ನು ಅರ್ಚಕರನ್ನಾಗಿ ನೇಮಿಸಿರುವ ಕೇಂದ್ರದ ಮಾಜಿ ಸಚಿವ ಜನಾರ್ದನ ಪೂಜಾರಿ ಅವರ ನಿರ್ಧಾರ ಕ್ರಾಂತಿಕಾರಕ. 
ಇದನ್ನು ಎಲ್ಲರೂ ಸ್ವಾಗತಿಸಬೇಕು ಎಂದು ಹೇಳಿದರು.. 

--------------------- Summary -----------------------------
﻿ಬೆಂಗಳೂರು: ಪರಿಶಿಷ್ಟ ಜಾತಿ ಹಾಗೂ ಪಂಗಡಕ್ಕೆ ಸೇರಿದ 13 ಸಾವಿರ ರೈತರಿಗೆ ತಲಾ ಒಂದು ಲಕ್ಷ ರೂ.ಗಳಲ್ಲಿ ಎರಡು ಹಸು ಕೊಡಿಸಲು ರಾಜ್ಯ ಸರ್ಕಾರ ನಿರ್ಧರಿಸಿದೆ.ಪರಿಶಿಷ್ಟ ಜಾತಿಯ ಹತ್ತು ಸಾವಿರ ಹಾಗೂ ಪರಿಶಿಷ್ಟ ಪಂಗಡದ ಮೂರು ಸಾವಿರ ರೈತರಿಗೆ 104 ಕೋಟಿ ರೂ. 
ಈ ಹಿಂದೆ ಹಾಲು ಉತ್ಪಾದಕರ ಸಂಘದಲ್ಲಿ ಸದಸ್ಯತ್ವ ಪಡೆದು ಡೈರಿಗೆ ಹಾಲು ಪೂರೈಸುವ ಪರಿಶಿಷ್ಟ ಜಾತಿ ಮತ್ತು ಪಂಗಡದ ರೈತರಿಗೆ ಪ್ರತಿ ಲೀ.ಗೆ 2 ರೂ. 
ಸರ್ಕಾರಿ ದೇವಸ್ಥಾನಕ್ಕೆ ದಲಿತ ಅರ್ಚಕರುಮುಜರಾಯಿ ಇಲಾಖೆ ವ್ಯಾಪ್ತಿಗೆ ಬರುವ ದೇವಾಲಯಗಳಲ್ಲಿ ದಲಿತ ಸಮುದಾಯದ ಅರ್ಚಕರನ್ನು ನೇಮಿಸಲು ಚಿಂತನೆ ನಡೆಸಲಾಗಿದೆ ಎಂದು ಸಮಾಜ ಕಲ್ಯಾಣ ಸಚಿವ ಆಂಜನೇಯ ತಿಳಿಸಿದ್ದಾರೆ.ಅರ್ಚಕ ವೃತ್ತಿಗೆ ಅಗತ್ಯವಾದ ವೇದ, ಸಂಸ್ಕೃತ ಕಲಿಸುವುದರ ಜತೆಗೆ ತರಬೇತಿ ಸಹ ನೀಡಲಾಗುವುದು ಎಂದೂ ಅವರು ಹೇಳಿದ್ದಾರೆ.. 
ಸುದ್ದಿಗಾರರೊಂದಿಗೆ ಮಾತನಾಡಿದ ಅವರು, ಅರ್ಚಕ ವೃತ್ತಿಯಲ್ಲಿ ಆಸಕ್ತಿ ಹೊಂದಿರುವ ದಲಿತ ಸಮುದಾಯದವರಿಗೆ ಬ್ಯಾಕ್‌ಲಾಗ್‌ ಅಥವಾ ಮೀಸಲಾತಿ ವ್ಯವಸ್ಥೆಯಡಿ ನೇಮಿಸಲಾಗುವುದು ಎಂದು ತಿಳಿಸಿದ ಅವರು, ಈ ಹಿಂದೆ ದೇವಾಲಯಗಳಲ್ಲಿ ಅರ್ಚಕ ವೃತ್ತಿಗೆ ದಲಿತರ ನೇಮಕದ ಬಗ್ಗೆ ವಿರೋಧ ವ್ಯಕ್ತವಾಗಿತ್ತು. 
