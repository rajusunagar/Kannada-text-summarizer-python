ಬೆಂಗಳೂರು: ಕೃಷಿ ಅಧಿಕಾರಿಗಳು ತಿಂಗಳಿಗೆ ಪಡೆಯುವ ಸಂಬಳವನ್ನು ಈ ರೈತ ಒಂದೇ ದಿನದಲ್ಲಿ ಗಳಿಸುತ್ತಾನೆ! ಕೃಷಿ ಅಧಿಕಾರಿಗಳ ತಿಂಗಳ ಸಂಬಳ ಅಬ್ಬಬ್ಟಾ ಎಂದರೆ 40ರಿಂದ 50 ಸಾವಿರ ರೂ. 
ಇರಬಹುದು. 
ಆದರೆ, ಈ ಚಿಂತಾಮಣಿ ತಾಲೂಕಿನ ಕುರಟಹಳ್ಳಿಯ ಸಿ.ಆರ್‌. 
ರಾಧಾಕೃಷ್ಣ ಎಂಬ ಸಾಮಾನ್ಯ ರೈತರು ನಿತ್ಯ 50ರಿಂದ 60 ಸಾವಿರ ರೂ. 
ಎಣಿಸುತ್ತಾರೆ!. 
ರಾಧಾಕೃಷ್ಣ ಅವರ ಈ ಸಾಧನೆಗೆ ಬೆಂಗಳೂರು ಕೃಷಿ ವಿಶ್ವವಿದ್ಯಾಲಯ ಹಮ್ಮಿಕೊಂಡಿದ್ದ ಕೃಷಿ ಮೇಳದಲ್ಲಿ "ಜಿಲ್ಲಾಮಟ್ಟದ ಅತ್ಯುತ್ತಮ ರೈತ ಪ್ರಶಸ್ತಿ' ನೀಡಿ ಗೌರವಿಸಿತು. 
ಈ ಸಂದರ್ಭದಲ್ಲಿ ಅವರು "ಉದಯವಾಣಿ'ಯೊಂದಿಗೆ ಸಂತಸ ಹಂಚಿಕೊಂಡ ಅವರು, ತಮ್ಮ ಹಣ ಗಳಿಕೆಯ ಹಿಂದಿನ ಗುಟ್ಟು ಬಿಚ್ಚಿಟ್ಟರು.. 
ಗುಟ್ಟು ರಟ್ಟು: "ನನ್ನ ಒಟ್ಟಾರೆ 25 ಎಕರೆ ಜಮೀನಿನ ಪೈಕಿ ಏಳು ಎಕರೆಯಲ್ಲಿ ವೆಂಕಟೇಶ್ವರ ಹ್ಯಾಚರೀಸ್‌ ಜತೆ ಒಪ್ಪಂದ ಮಾಡಿಕೊಂಡು ಕೋಳಿ ಸಾಕಾಣಿಕೆ ಮಾಡುತ್ತಿದ್ದೇನೆ. 
ಕೋಳಿ ಹಾಗೂ ಅದಕ್ಕೆ ಆಹಾರ ಪೂರೈಕೆ ಜವಾಬ್ದಾರಿ ವೆಂಕಟೇಶ್ವರ ಹ್ಯಾಚರೀಸ್‌ನದ್ದು. 
ನಾನು ಜಮೀನು ಮತ್ತು ನೀರು ಪೂರೈಸುತ್ತೇನೆ. 
ನಿತ್ಯ ಸರಾಸರಿ 30 ಸಾವಿರ ಮೊಟ್ಟೆ ಆ ಕಂಪೆನಿಗೆ ಪೂರೈಸುತ್ತೇನೆ. 
ಪ್ರತಿಯಾಗಿ ತಲಾ ಮೊಟ್ಟೆಗೆ 2 ರೂ.ಗಳಂತೆ ಒಟ್ಟು 60 ಸಾವಿರ ರೂ. 
ಬರುತ್ತದೆ' ಎಂದು ವಿವರಿಸಿದರು.. 
"ಆದರೆ, ಈ ಇಡೀ ನಿರ್ವಹಣೆಗೆ ಅವರು 40 ಕೂಲಿಕಾರ್ಮಿಕರನ್ನು ನಿಯೋಜಿಸಿದ್ದಾರೆ. 
ಅವರೆಲ್ಲರ ತಿಂಗಳ ಸಂಬಳ ಸುಮಾರು ಎರಡು ಲಕ್ಷ ರೂ. 
ಆಗುತ್ತದೆ. 
ಫಾರ್ಮ್ಗೆ ಪೂರೈಕೆಯಾಗುವ ವಿದ್ಯುತ್‌ ಬಿಲ್‌ 20ರಿಂದ 25 ಸಾವಿರ ರೂ. 
ಮತ್ತಿತರ ಖರ್ಚು ಕೂಡ ಇದರಲ್ಲಿ ಸೇರಿದೆ' ಎಂದೂ ಅವರು ಸ್ಪಷ್ಟಪಡಿಸಿದರು.. 
"ಇದಕ್ಕೆ ಜಮೀನು, ನೀರು ಮತ್ತು ಹೊಲಕ್ಕೆ ರಸ್ತೆ ಇರಬೇಕಾಗುತ್ತದೆ. 
ಅದೆಲ್ಲವೂ ನನ್ನ ಜಮೀನಿನಲ್ಲಿತ್ತು. 
ಕಂಪನಿಯನ್ನು ಸಂಪರ್ಕಿಸಿದೆ, ಅವರೂ ಸ್ಥಳಕ್ಕೆ ಭೇಟಿ ನೀಡಿ ಒಪ್ಪಿದರು. 
33 ಸಾವಿರ ಕೋಳಿಗಳನ್ನು ಕೊಟ್ಟರು' ಎಂದರು.. 
"1978ರಲ್ಲೇ ನಾನು ಬಿಎಸ್ಸಿ ಮುಗಿಸಿದ್ದೇನೆ. 
ನನ್ನೊಂದಿಗೆ ಪದವಿ ಪಡೆದವರು ಈಗ ಸರ್ಕಾರಿ ಇಲಾಖೆಯಲ್ಲಿ ಜಂಟಿ ನಿರ್ದೇಶಕರು ಹಾಗೂ ಉಪ ನಿರ್ದೇಶಕರ ಹುದ್ದೆಯಲ್ಲಿದ್ದು, ಕೈತುಂಬಾ ಸಂಬಳ ಪಡೆಯುತ್ತಿದ್ದಾರೆ. 
ಅದೆಲ್ಲವನ್ನೂ ಬದಿಗೊತ್ತಿ, ಕೃಷಿಗೆ ಬಂದ ನನಗೆ ಭೂಮಿ ಕೈಬಿಡಲಿಲ್ಲ. 
ಅವರಿಗಿಂತ ನಾನು ಸಂತೃಪ್ತನಾಗಿದ್ದೇನೆ' ಎಂದು ಸಂತಸ ವ್ಯಕ್ತಪಡಿಸಿದರು.. 
ಇದಲ್ಲದೆ, ಉಳಿದ 18 ಎಕರೆ ಜಮೀನಿನಲ್ಲಿ ಕುರಿ ಸಾಕಾಣಿಕೆ, ಹೈನುಗಾರಿಕೆ, ಹುಣಸೆ, ಮಾವು, ಸೀಬೆ, ಸಪೋಟಾ, ಬೆಟ್ಟದ ನಲ್ಲಿ, ನಿಂಬೆ, ನುಗ್ಗೆಕಾಯಿ ಸೇರಿದಂತೆ ಸಮಗ್ರ ಕೃಷಿ ಮಾಡುತ್ತಿದ್ದೇನೆ. 
25 ಹಸುಗಳಿದ್ದು, ನಿತ್ಯ 200 ಲೀ. 
ಹಾಲು ಬರುತ್ತದೆ. 
400 ಕುರಿಗಳಿವೆ ಎಂದು ವಿವರಿಸಿದರು.ನೀರಿನ ಚಿಂತೆ: "ಆದರೆ, ಈಗ ನನಗೆ ನೀರಿನದ್ದೇ ದೊಡ್ಡ ಚಿಂತೆಯಾಗಿದೆ. 
ನನ್ನ ಜೀವನದಲ್ಲೇ ಇಷ್ಟೊಂದು ಭೀಕರ ಬರವನ್ನು ಚಿಂತಾಮಣಿಯಲ್ಲಿ ಕಂಡಿರಲಿಲ್ಲ. 
ನಾವು ಹೇಗೋ ಬದುಕುತ್ತೇವೆ. 
ಆದರೆ, ಪ್ರಾಣಿಗಳಿಗೆ ನೀರು ಪೂರೈಸುವುದೇ ಸಮಸ್ಯೆಯಾಗಿದೆ. 
ಎಷ್ಟೋ ಜನ ಇದೇ ಕಾರಣಕ್ಕೆ ನಮ್ಮ ಊರಿನ ಯುವಕರು ಬೆಂಗಳೂರಿನತ್ತ ಮುಖ ಮಾಡುತ್ತಿದ್ದಾರೆ' ಎಂದು ಇದೇ ವೇಳೆ ರಾಧಾಕೃಷ್ಣ ಆತಂಕವನ್ನೂ ವ್ಯಕ್ತಪಡಿಸಿದರು.. 
ವಿಜಯಕುಮಾರ್‌ ಚಂದರಗಿ. 

--------------------- Summary -----------------------------
ಬೆಂಗಳೂರು: ಕೃಷಿ ಅಧಿಕಾರಿಗಳು ತಿಂಗಳಿಗೆ ಪಡೆಯುವ ಸಂಬಳವನ್ನು ಈ ರೈತ ಒಂದೇ ದಿನದಲ್ಲಿ ಗಳಿಸುತ್ತಾನೆ! ಕೃಷಿ ಅಧಿಕಾರಿಗಳ ತಿಂಗಳ ಸಂಬಳ ಅಬ್ಬಬ್ಟಾ ಎಂದರೆ 40ರಿಂದ 50 ಸಾವಿರ ರೂ. 
ರಾಧಾಕೃಷ್ಣ ಅವರ ಈ ಸಾಧನೆಗೆ ಬೆಂಗಳೂರು ಕೃಷಿ ವಿಶ್ವವಿದ್ಯಾಲಯ ಹಮ್ಮಿಕೊಂಡಿದ್ದ ಕೃಷಿ ಮೇಳದಲ್ಲಿ "ಜಿಲ್ಲಾಮಟ್ಟದ ಅತ್ಯುತ್ತಮ ರೈತ ಪ್ರಶಸ್ತಿ' ನೀಡಿ ಗೌರವಿಸಿತು. 
ಈ ಸಂದರ್ಭದಲ್ಲಿ ಅವರು "ಉದಯವಾಣಿ'ಯೊಂದಿಗೆ ಸಂತಸ ಹಂಚಿಕೊಂಡ ಅವರು, ತಮ್ಮ ಹಣ ಗಳಿಕೆಯ ಹಿಂದಿನ ಗುಟ್ಟು ಬಿಚ್ಚಿಟ್ಟರು.. 
ಗುಟ್ಟು ರಟ್ಟು: "ನನ್ನ ಒಟ್ಟಾರೆ 25 ಎಕರೆ ಜಮೀನಿನ ಪೈಕಿ ಏಳು ಎಕರೆಯಲ್ಲಿ ವೆಂಕಟೇಶ್ವರ ಹ್ಯಾಚರೀಸ್‌ ಜತೆ ಒಪ್ಪಂದ ಮಾಡಿಕೊಂಡು ಕೋಳಿ ಸಾಕಾಣಿಕೆ ಮಾಡುತ್ತಿದ್ದೇನೆ. 
ಇದಲ್ಲದೆ, ಉಳಿದ 18 ಎಕರೆ ಜಮೀನಿನಲ್ಲಿ ಕುರಿ ಸಾಕಾಣಿಕೆ, ಹೈನುಗಾರಿಕೆ, ಹುಣಸೆ, ಮಾವು, ಸೀಬೆ, ಸಪೋಟಾ, ಬೆಟ್ಟದ ನಲ್ಲಿ, ನಿಂಬೆ, ನುಗ್ಗೆಕಾಯಿ ಸೇರಿದಂತೆ ಸಮಗ್ರ ಕೃಷಿ ಮಾಡುತ್ತಿದ್ದೇನೆ. 
ಎಷ್ಟೋ ಜನ ಇದೇ ಕಾರಣಕ್ಕೆ ನಮ್ಮ ಊರಿನ ಯುವಕರು ಬೆಂಗಳೂರಿನತ್ತ ಮುಖ ಮಾಡುತ್ತಿದ್ದಾರೆ' ಎಂದು ಇದೇ ವೇಳೆ ರಾಧಾಕೃಷ್ಣ ಆತಂಕವನ್ನೂ ವ್ಯಕ್ತಪಡಿಸಿದರು.. 
