ಬೆಂಗಳೂರು: ರಾಜ್ಯದಲ್ಲಿನ ಕಬ್ಬು ಬೆಳೆಗಾರರು ಹನಿ ನೀರಾವರಿ ಪದ್ಧತಿ ಅಳವಡಿಸಿಕೊಳ್ಳಲು ಸಬ್ಸಿಡಿ ನೀಡುವ ಯೋಜನೆ ಬರುವ ಜನವರಿಯಿಂದ ಜಾರಿಗೆ ಬರಲಿದೆ. 
ಇದರನ್ವಯ ಕಬ್ಬು ಬೆಳೆಯುವ ಪ್ರತಿ ಎಕರೆಗೆ ಗುಣಮಟ್ಟದ ಹನಿ ನೀರಾವರಿ ಪದ್ಧತಿ ಅಳವಡಿಸಲು 40 ಸಾವಿರ ರೂ. 
ವೆಚ್ಚವಾಗಲಿದೆ. 
ಈ ಪೈಕಿ 10 ಸಾವಿರ ರೂ.ಗಳನ್ನು ಸರ್ಕಾರ ತನ್ನ ವಿವಿಧ ನೀರಾವರಿ ನಿಗಮಗಳ ಮೂಲಕ ನೀಡಲಿದೆ. 
ಐದು ಸಾವಿರ ರೂ.ಗಳನ್ನು ಕಬ್ಬು ನುರಿಯುವ ಸಕ್ಕರೆ ಕಾರ್ಖಾನೆಗಳು ನೀಡಲಿವೆ. 
ಇನ್ನುಳಿದ 25 ಸಾವಿರ ರೂ.ಗಳನ್ನು ಸಾಲವನ್ನಾಗಿ ಪಡೆಯಲು ಸಕ್ಕರೆ ಕಾರ್ಖಾನೆಗಳು ಬ್ಯಾಂಕ್‌ ಗ್ಯಾರಂಟಿ ನೀಡಬೇಕಾಗುತ್ತದೆ.. 
ಅಲ್ಲದೆ, ಇನ್ನು ಮುಂದೆ ಹೊಸದಾಗಿ ಸಕ್ಕರೆ ಕಾರ್ಖಾನೆ ಸ್ಥಾಪಿಸುವವರು ತಮ್ಮ ಪ್ರದೇಶದ ವ್ಯಾಪ್ತಿಯ ಕಬ್ಬು ಬೆಳೆಗಾರರು ಹನಿ ನೀರಾವರಿ ಪದ್ಧತಿ ಅಳವಡಿಸುವುದನ್ನು ಕಡ್ಡಾಯಗೊಳಿಸಲು ಇತ್ತೀಚೆಗೆ ಕೈಗಾರಿಕೆಗಳ ಸ್ಥಾಪನೆಗೆ ಸಂಬಂಧಿಸಿದಂತೆ ಮುಖ್ಯಮಂತ್ರಿಗಳ ಅಧ್ಯಕ್ಷತೆಯಲ್ಲಿ ನಡೆದ ಉನ್ನತ ಮಟ್ಟದ ಸಭೆಯಲ್ಲಿ ತೀರ್ಮಾನವನ್ನೂ ಕೈಗೊಳ್ಳಲಾಗಿದೆ.. 
ಮಂಗಳವಾರ ವಿಧಾನಸೌಧದ ತಮ್ಮ ಕಚೇರಿಯಲ್ಲಿ ಪತ್ರಿಕಾಗೋಷ್ಠಿ ನಡೆಸಿದ ಜಲಸಂಪನ್ಮೂಲ ಸಚಿವ ಎಂ.ಬಿ.ಪಾಟೀಲ್‌ ಈ ವಿಷಯ ತಿಳಿಸಿದರು.. 
ಈಗಿರುವ ಪದ್ಧತಿಯಲ್ಲಿ ಕಬ್ಬು ಬೆಳೆಯುವುದರಿಂದ ಹೆಚ್ಚಿನ ನೀರು ಬಳಕೆಯಾಗುತ್ತಿದೆ. 
ವಿದ್ಯುತ್‌ ಕೂಡ ಹೆಚ್ಚು ಬೇಕಾಗುತ್ತಿದೆ. 
ಜತೆಗೆ ಹನಿ ನೀರಾವರಿ ಪದ್ಧತಿಯಿಂದ ಕಬ್ಬು ಬೆಳೆಯುವುದರಿಂದ ಹೆಚ್ಚಿನ ಇಳುವರಿಯನ್ನೂ ಪಡೆಯಬಹುದಾಗಿದೆ. 
ಹೀಗಾಗಿ ಹನಿ ನೀರಾವರಿ ಪದ್ಧತಿ ಅಳವಡಿಸುವ ಆರಂಭದಲ್ಲಿ ಖರ್ಚು ಎನಿಸಿದರೂ ಶೀಘ್ರದಲ್ಲೇ ಅದು ಆದಾಯದ ರೂಪದಲ್ಲಿ ವಾಪಸ್‌ ಬರಲಿದೆ ಎಂದು ಹೇಳಿದರು.. 
ಇದಕ್ಕೆ ಸಂಬಂಧಿಸಿದಂತೆ ಈಗಾಗಲೇ ಸಕ್ಕರೆ ಕಾರ್ಖಾನೆಗಳ ಮಾಲಿಕರೊಂದಿಗೆ ಸಭೆ ನಡೆಸಲಾಗಿದೆ. 
ತಮ್ಮ ಕಾರ್ಖಾನೆ ವ್ಯಾಪ್ತಿಯ ಅಚ್ಚುಕಟ್ಟು ಪ್ರದೇಶದ ಕಬ್ಬು ಬೆಳೆಗಾರರಿಗೆ ಈ ಯೋಜನೆ ಅನುಷ್ಠಾನಗೊಳಿಸಲು ನೆರವು ನೀಡಲು ಮಾಲಿಕರು ಒಪ್ಪಿಕೊಂಡಿದ್ದಾರೆ. 
ಮುಂದಿನ ಮೂರು ವರ್ಷಗಳಲ್ಲಿ ರಾಜ್ಯದಲ್ಲಿನ ಎಲ್ಲ ಕಬ್ಬು ಬೆಳೆಯುವ ಪ್ರದೇಶವನ್ನು ಹನಿ ನೀರಾವರಿ ವ್ಯಾಪ್ತಿಗೆ ತರಲು ಉದ್ದೇಶಿಸಲಾಗಿದೆ. 
ಯೋಜನೆ ಜಾರಿಯಿಂದ ಪ್ರತಿವರ್ಷ 180 ಟಿಎಂಸಿಯಷ್ಟು ನೀರು, 400 ಕೋಟಿ ರೂ.ಗಳಷ್ಟು ಮೊತ್ತದ ವಿದ್ಯುತ್‌ ಉಳಿತಾಯವಾಗಲಿದೆ. 
ಇದಲ್ಲದೆ 1,600 ಕೋಟಿ ರೂ.ಗಳಷ್ಟು ಮೊತ್ತದ ಹೆಚ್ಚುವರಿ ಸಕ್ಕರೆ ಉತ್ಪಾದನೆಯಾಗಲಿದೆ ಎಂದು ವಿವರಿಸಿದರು.. 
ಈ ಯೋಜನೆಗೆ ಒಟ್ಟು 4,500 ಕೋಟಿ ರೂ. 
ಅಗತ್ಯ ಬೀಳುತ್ತದೆ. 
ಈ ಪೈಕಿ 1,500 ಕೋಟಿ ರೂ. 
ಸಬ್ಸಿಡಿಗೆ ಬೇಕಾಗುತ್ತದೆ. 
ಹೀಗಾಗಿ ವಾರ್ಷಿಕ ಕೃಷ್ಣಾ, ಕಾವೇರಿ ಮತ್ತು ಕರ್ನಾಟಕ ನೀರಾವರಿ ನಿಗಮಗಳಿಂದ ತಲಾ 100 ಕೋಟಿ ರೂ. 
ಮತ್ತು ಕಾಡಾ (ಅಚ್ಚುಕಟ್ಟು ಪ್ರದೇಶಾಭಿವೃದ್ಧಿ ಪ್ರಾಧಿಕಾರ)ಗಳಿಂದ 200 ಕೋಟಿ ರೂ. 
ಸೇರಿದಂತೆ ಒಟ್ಟು 500 ಕೋಟಿ ರೂ.ಗಳನ್ನು ಬಿಡುಗಡೆ ಮಾಡಲಾಗುವುದು ಎಂದರು.. 
ಪ್ರಶ್ನೆಯೊಂದಕ್ಕೆ ಉತ್ತರಿಸಿದ ಸಚಿವ ಪಾಟೀಲ್‌, ಜಲಸಂಪನ್ಮೂಲ ಇಲಾಖೆ ಹೊರತುಪಡಿಸಿ ರಾಜ್ಯದ ಇಂಧನ ಇಲಾಖೆ ಮತ್ತು ಕೇಂದ್ರ ಸರ್ಕಾರದಿಂದಲೂ ಹೆಚ್ಚುವರಿ ಸಬ್ಸಿಡಿ ಕೊಡಿಸಲು ಪ್ರಯತ್ನ ನಡೆಸಲಾಗುವುದು ಎಂದು ಹೇಳಿದರು.. 
ಸರ್ಕಾರವೇ 10 ಸಾವಿರ ರೂ. 
ಕೊಡುತ್ತೆ. 
ಒಂದು ಎಕರೆ ಜಮೀನಿನಲ್ಲಿ ಹನಿ ನೀರಾವರಿ ಪದ್ಧತಿ ಅಳವಡಿಸಲು 40 ಸಾವಿರ ರೂ. 
ವೆಚ್ಚವಾಗಲಿದೆ. 
ಈ ಪೈಕಿ 10 ಸಾವಿರ ರೂ.ಗಳನ್ನು ಸರ್ಕಾರ ನೀಡಲಿದೆ. 
ಐದು ಸಾವಿರ ರೂ.ಗಳನ್ನು ಸಕ್ಕರೆ ಕಾರ್ಖಾನೆಗಳು ನೀಡಲಿವೆ. 
ಇನ್ನುಳಿದ 25 ಸಾವಿರ ರೂ.ಗಳನ್ನು ಸಾಲವನ್ನಾಗಿ ಪಡೆಯಲು ಸಕ್ಕರೆ ಕಾರ್ಖಾನೆಗಳು ಬ್ಯಾಂಕ್‌ ಗ್ಯಾರಂಟಿ ನೀಡಬೇಕಾಗುತ್ತದೆ. 
ಒಟ್ಟಾರೆ ಈ ಯೋಜನೆಗೆ 4500 ಕೋಟಿ ರೂ. 
ವೆಚ್ಚವಾಗಲಿದ್ದು, ಆ ಪೈಕಿ ಸಬ್ಸಿಡಿ ಮೊತ್ತ 1500 ಕೋಟಿ ರೂ. 
ಆಗಿರುತ್ತದೆ.. 

--------------------- Summary -----------------------------
ಬೆಂಗಳೂರು: ರಾಜ್ಯದಲ್ಲಿನ ಕಬ್ಬು ಬೆಳೆಗಾರರು ಹನಿ ನೀರಾವರಿ ಪದ್ಧತಿ ಅಳವಡಿಸಿಕೊಳ್ಳಲು ಸಬ್ಸಿಡಿ ನೀಡುವ ಯೋಜನೆ ಬರುವ ಜನವರಿಯಿಂದ ಜಾರಿಗೆ ಬರಲಿದೆ. 
ಇದರನ್ವಯ ಕಬ್ಬು ಬೆಳೆಯುವ ಪ್ರತಿ ಎಕರೆಗೆ ಗುಣಮಟ್ಟದ ಹನಿ ನೀರಾವರಿ ಪದ್ಧತಿ ಅಳವಡಿಸಲು 40 ಸಾವಿರ ರೂ. 
ಈ ಪೈಕಿ 10 ಸಾವಿರ ರೂ.ಗಳನ್ನು ಸರ್ಕಾರ ತನ್ನ ವಿವಿಧ ನೀರಾವರಿ ನಿಗಮಗಳ ಮೂಲಕ ನೀಡಲಿದೆ. 
ಅಲ್ಲದೆ, ಇನ್ನು ಮುಂದೆ ಹೊಸದಾಗಿ ಸಕ್ಕರೆ ಕಾರ್ಖಾನೆ ಸ್ಥಾಪಿಸುವವರು ತಮ್ಮ ಪ್ರದೇಶದ ವ್ಯಾಪ್ತಿಯ ಕಬ್ಬು ಬೆಳೆಗಾರರು ಹನಿ ನೀರಾವರಿ ಪದ್ಧತಿ ಅಳವಡಿಸುವುದನ್ನು ಕಡ್ಡಾಯಗೊಳಿಸಲು ಇತ್ತೀಚೆಗೆ ಕೈಗಾರಿಕೆಗಳ ಸ್ಥಾಪನೆಗೆ ಸಂಬಂಧಿಸಿದಂತೆ ಮುಖ್ಯಮಂತ್ರಿಗಳ ಅಧ್ಯಕ್ಷತೆಯಲ್ಲಿ ನಡೆದ ಉನ್ನತ ಮಟ್ಟದ ಸಭೆಯಲ್ಲಿ ತೀರ್ಮಾನವನ್ನೂ ಕೈಗೊಳ್ಳಲಾಗಿದೆ.. 
ತಮ್ಮ ಕಾರ್ಖಾನೆ ವ್ಯಾಪ್ತಿಯ ಅಚ್ಚುಕಟ್ಟು ಪ್ರದೇಶದ ಕಬ್ಬು ಬೆಳೆಗಾರರಿಗೆ ಈ ಯೋಜನೆ ಅನುಷ್ಠಾನಗೊಳಿಸಲು ನೆರವು ನೀಡಲು ಮಾಲಿಕರು ಒಪ್ಪಿಕೊಂಡಿದ್ದಾರೆ. 
ಒಂದು ಎಕರೆ ಜಮೀನಿನಲ್ಲಿ ಹನಿ ನೀರಾವರಿ ಪದ್ಧತಿ ಅಳವಡಿಸಲು 40 ಸಾವಿರ ರೂ. 
