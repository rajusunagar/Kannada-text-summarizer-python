ಬೆಂಗಳೂರು: ಆಡಳಿತಕ್ಕೆ ಅನುಕೂಲವಾಗುವ ನಿಟ್ಟಿನಲ್ಲಿ ಮತ್ತು ಜನಸಂಖ್ಯೆ ಆಧಾರದ ಮೇಲೆ ರಾಜ್ಯದಲ್ಲಿ ಹೊಸದಾಗಿ 439 ಗ್ರಾಮ ಪಂಚಾಯ್ತಿಗಳನ್ನು ರಚಿಸುವಂತೆ ಗ್ರಾಮ ಪಂಚಾಯ್ತಿ ಪುನರ್‌ವಿಂಗಡಣಾ ಸಮಿತಿ ರಾಜ್ಯ ಸರ್ಕಾರಕ್ಕೆ ಶಿಫಾರಸು ಮಾಡಿದೆ. 
ಅದರಂತೆ ಮುಂದಿನ ವರ್ಷ (2015ರ ಮೇ ತಿಂಗಳು) ನಡೆಯಲಿರುವ ಗ್ರಾಮ ಪಂಚಾಯ್ತಿ ಚುನಾವಣೆಗೆ ಮುನ್ನ 439 ಹೊಸ ಗ್ರಾಮ ಪಂಚಾಯ್ತಿಗಳನ್ನು ರಚಿಸಿ ಚುನಾವಣೆ ನಡೆಸುವುದಾಗಿ ಮುಖ್ಯಮಂತ್ರಿ ಸಿದ್ದರಾಮಯ್ಯ ಹೇಳಿದ್ದಾರೆ.. 
ಗ್ರಾಮ ಪಂಚಾಯ್ತಿಗಳ ಪುನರ್ವಿಂಗಡಣೆ ಕುರಿತಂತೆ ಸರ್ಕಾರ ನೇಮಿಸಿದ್ದ ಎಸ್‌.ಜಿ.ನಂಜಯ್ಯನಮಠ ಅಧ್ಯಕ್ಷತೆಯ ಸಮಿತಿ ಈ ಕುರಿತು ಮಂಗಳವಾರ ಮುಖ್ಯಮಂತ್ರಿ ಸಿದ್ದರಾಮಯ್ಯ ಅವರಿಗೆ ವರದಿ ಸಲ್ಲಿಸಿದೆ. 
ಹೊಸ ಗ್ರಾಮ ಪಂಚಾಯ್ತಿಗಳ ರಚನೆ ಜತೆಗೆ ಗ್ರಾಮ ಪಂಚಾಯ್ತಿಗಳ ಆಡಳಿತ ಸುಧಾರಣೆಗೂ ವರದಿಯಲ್ಲಿ ಹಲವು ಶಿಫಾರಸುಗಳನ್ನು ಮಾಡಲಾಗಿದೆ.. 
ಗ್ರಾ.ಪಂ. 
ಪುನರ್‌ವಿಂಗಡಣೆ ಹೇಗೆ?:ಗ್ರಾಮ ಪಂಚಾಯ್ತಿಗಳ ಪುನರ್‌ವಿಂಗಡಣೆ ಕುರಿತಂತೆ ಸಮಿತಿ ರಾಜ್ಯದ 30 ಜಿಲ್ಲೆಗಳನ್ನು ಮಲೆನಾಡು ಪ್ರದೇಶ ಮತ್ತು ಬಯಲು ಸೀಮೆ ಪ್ರದೇಶ ಎಂದು 2 ಭಾಗಗಳಾಗಿ ವಿಭಜಿಸಿದೆ. 
ಉಡುಪಿ, ದಕ್ಷಿಣ ಕನ್ನಡ, ಉತ್ತರ ಕನ್ನಡ, ಶಿವಮೊಗ್ಗ ಹಾಗೂ ಕೊಡಗು ಜಿಲ್ಲೆಗಳನ್ನು ಮಲೆನಾಡು ಪ್ರದೇಶ ಎಂದು ವಿಂಗಡಿಸಿದ್ದು, ಉಳಿದ ಜಿಲ್ಲೆಗಳನ್ನು ಬಯಲು ಸೀಮೆ ಪ್ರದೇಶಗಳೆಂದು ಪರಿಗಣಿಸಲಾಗಿದೆ. 
ಗ್ರಾಮ ಪಂಚಾಯ್ತಿಗಳನ್ನು ಪುನರ್‌ವಿಂಗಡಣೆ ಮಾಡುವಾಗ ಪ್ರದೇಶವಾರು ಜನಸಂಖ್ಯೆ ನಿಗದಿಪಡಿಸಬೇಕು ಎಂದು ಸಮಿತಿ ಸೂಚಿಸಿದೆ.. 
ಮಲೆನಾಡು ಭಾಗದ ಗ್ರಾಮಗಳಲ್ಲಿ ಜನವಸತಿ ಕಡಿಮೆ ಮತ್ತು ಕುಟುಂಬಗಳು ದೂರ ದೂರ ವಾಸಿಸುವುದರಿಂದ ಇಲ್ಲಿ 2500ರಿಂದ 5000 ಜನಸಂಖ್ಯೆಗೆ ಒಂದರಂತೆ ಹಾಗೂ ಮಲೆನಾಡು ಹೊರತುಪಡಿಸಿ ಉಳಿದ ಪ್ರದೇಶಗಳಲ್ಲಿ 5ರಿಂದ 7 ಸಾವಿರ ಜನಸಂಖ್ಯೆಗೆ ಒಂದರಂತೆ ಗ್ರಾಮ ಪಂಚಾಯ್ತಿಗಳನ್ನು ರಚಿಸಬೇಕು. 
ಭೌಗೋಳಿಕ ವಿಚಾರಕ್ಕೆ ಸಂಬಂಧಿಸಿದಂತೆ ಕೆಲವು ವಿಶೇಷ ಪ್ರಕರಣಗಳಲ್ಲಿ ಮಲೆನಾಡು ಪ್ರದೇಶಗಳಲ್ಲಿ 2500ಕ್ಕಿಂತ ಮತ್ತು ಬಯಲುಸೀಮೆ ಭಾಗಗಳಲ್ಲಿ 5 ಸಾವಿರಕ್ಕಿಂತ ಕಡಿಮೆ ಜನಸಂಖ್ಯೆ ಇದ್ದರೂ ಹೊಸ ಗ್ರಾಮ ಪಂಚಾಯ್ತಿಗಳನ್ನು ರೂಪಿಸಬೇಕು ಎಂದು ಹೇಳಿರುವ ಸಮಿತಿ, ಈ ಎಲ್ಲಾ ಅಂಶಗಳನ್ನು ಪರಿಗಣಿಸಿ 439 ಗ್ರಾಮ ಪಂಚಾಯ್ತಿಗಳ ರಚನೆಗೆ ಶಿಫಾರಸು ಮಾಡಿದೆ.. 
ಗ್ರಾ.ಪಂ.ಗಳ ಸಂಖ್ಯೆ 6068ಕ್ಕೆ ಏರಿಕೆ:ಪ್ರಸ್ತುತ ರಾಜ್ಯದಲ್ಲಿ 5629 ಗ್ರಾಮ ಪಂಚಾಯ್ತಿಗಳಿದ್ದು, ಸಮಿತಿಯ ಶಿಫಾರಸಿನಂತೆ ಸರ್ಕಾರ ಹೊಸದಾಗಿ 439 ಗ್ರಾಮ ಪಂಚಾಯ್ತಿಗಳನ್ನು ರಚಿಸಿದರೆ ಈ ಸಂಖ್ಯೆ 6068ಕ್ಕೆ ಏರಲಿದೆ. 
ಪ್ರತಿ ಗ್ರಾಮ ಪಂಚಾಯ್ತಿಗೆ ಸರಾಸರಿ 6175 ಜನಸಂಖ್ಯೆಯಾಗುತ್ತದೆ. 
ಜನಸ್ನೇಹಿ ಆಡಳಿತ ನೀಡಲು ಇದು ಸಹಕಾರಿಯಾಗಲಿದೆ ಎಂದೂ ಸಮಿತಿ ತನ್ನ ವರದಿಯಲ್ಲಿ ಅಭಿಪ್ರಾಯಪಟ್ಟಿದೆ.. 
ಮುಂದಿನ ಚುನಾವಣೆ ವೇಳೆ ಜಾರಿ:ವರದಿ ಸ್ವೀಕರಿಸಿದ ಮುಖ್ಯಮಂತ್ರಿ ಸಿದ್ದರಾಮಯ್ಯ ಮಾತನಾಡಿ, ಪಂಚಾಯತ್‌ ರಾಜ್‌ ವ್ಯವಸ್ಥೆ ಮೂಲಕ ಅಧಿಕಾರ ವಿಕೇಂದ್ರೀಕರಣದ ಜತೆಗೆ ಜನತಂತ್ರ ವಿಕೇಂದ್ರೀಕರಣದ ಉದ್ದೇಶದಿಂದ ಪಂಚಾಯ್ತಿಗಳ ಪುನರ್‌ವಿಂಗಡಣೆ ಮಾಡಲು ಸರ್ಕಾರ ಮುಂದಾಗಿದೆ. 
ಸಮಿತಿಯ ಶಿಫಾರಸಿನಂತೆ 439 ಗ್ರಾಮ ಪಂಚಾಯ್ತಿಗಳನ್ನು ಮುಂದಿನ ಗ್ರಾ.ಪಂ. 
ಚುನಾವಣೆ ವೇಳೆ ರಚಿಸಲಾಗುವುದು ಎಂದು ತಿಳಿಸಿದರು.. 
ಗ್ರಾಮೀಣಾಭಿವೃದ್ಧಿ ಮತ್ತು ಪಂಚಾಯತ್‌ರಾಜ್‌ ಸಚಿವ ಎಚ್‌.ಕೆ.ಪಾಟೀಲ್‌, ಸಚಿವರಾದ ಯು.ಟಿ.ಖಾದರ್‌, ಎಚ್‌.ಆಂಜನೇಯ, ಡಾ.ಶರಣಪ್ರಕಾಶ್‌ ಪಾಟೀಲ್‌, ಗ್ರಾಮ ಪಂಚಾಯ್ತಿ ಪುನರ್‌ವಿಂಗಡಣಾ ಸಮಿತಿ ಅಧ್ಯಕ್ಷ ಎಸ್‌.ಜಿ.ನಂಜಯ್ಯನಮಠ, ಸದಸ್ಯರಾದ ಎಸ್‌.ಕೆ.ಭಾಗವತ್‌, ಎ.ಆರ್‌.ಸುಧಾಮಣಿ, ಶಿವಾನಂದ, ವೆಂಕಣ್ಣ ಯರಾಸಿ, ದ್ಯಾಬೇರಿ, ರಾವ್‌ಸಾಹೇಬ ಅವಲಗುಂದ, ಕೆ.ಪಂಪಾಪತಿ, ಶಿವಶಂಕರ್‌, ಸದಸ್ಯ ಕಾರ್ಯದರ್ಶಿ ಡಾ.ರೇವಯ್ಯ ಒಡೆಯರ್‌ ಹಾಜರಿದ್ದರು.. 
ಪ್ರಮುಖ ಶಿಫಾರಸುಗಳು* 15 ಸಾವಿರಕ್ಕಿಂತ ಹೆಚ್ಚು ಜನಸಂಖ್ಯೆ ಇರುವ ಗ್ರಾಮಗಳನ್ನು ನಗರ ಸ್ಥಳೀಯ ಸಂಸ್ಥೆಗಳಾಗಿ ಪರಿಗಣಿಸಬೇಕು.* ಗ್ರಾಮ ಪಂಚಾಯ್ತಿ ಅಧ್ಯಕ್ಷರನ್ನು ನೇರವಾಗಿ ಜನರಿಂದಲೇ ಆಯ್ಕೆ ಮಾಡಬೇಕು.*ಗ್ರಾಮಸಭೆ ನಡೆಸುವುದು ಪಂಚಾಯ್ತಿಗೆ ಕಡ್ಡಾಯ ಮತ್ತು ಅದರಲ್ಲಿ ಭಾಗವಹಿಸುವುದು ಗ್ರಾಮಿಕನಿಗೆ ಕಡ್ಡಾಯವಾಗಬೇಕು.*ಪ್ರತಿ ಗ್ರಾಮ ಪಂಚಾಯ್ತಿಗೊಬ್ಬ ಪಂಚಾಯ್ತಿ ಅಭಿವೃದ್ಧಿ ಅಧಿಕಾರಿ ನೇಮಿಸಬೇಕು.* ಪ್ರತಿ 5 ಗ್ರಾಮ ಪಂಚಾಯ್ತಿಗೆ ಒಬ್ಬರಂತೆ ಲೆಕ್ಕ ತಪಾಸಣೆಗಾರರನ್ನು ನೇಮಕ ಮಾಡಬೇಕು.* ಕನಿಷ್ಠ 2 ಗ್ರಾಮ ಪಂಚಾಯ್ತಿಗೆ ಒಬ್ಬ ಇಂಜಿನಿಯರ್‌ ಇರಬೇಕು.- ಜನಸಂಖ್ಯೆಗೆ ಅನುಗುಣವಾಗಿ 20 ವರ್ಷಕ್ಕೊಮ್ಮೆ ಗ್ರಾಮ ಪಂಚಾಯ್ತಿಗಳನ್ನು ಪುನರ್‌ವಿಂಗಡಿಸಬೇಕು.. 

--------------------- Summary -----------------------------
ಬೆಂಗಳೂರು: ಆಡಳಿತಕ್ಕೆ ಅನುಕೂಲವಾಗುವ ನಿಟ್ಟಿನಲ್ಲಿ ಮತ್ತು ಜನಸಂಖ್ಯೆ ಆಧಾರದ ಮೇಲೆ ರಾಜ್ಯದಲ್ಲಿ ಹೊಸದಾಗಿ 439 ಗ್ರಾಮ ಪಂಚಾಯ್ತಿಗಳನ್ನು ರಚಿಸುವಂತೆ ಗ್ರಾಮ ಪಂಚಾಯ್ತಿ ಪುನರ್‌ವಿಂಗಡಣಾ ಸಮಿತಿ ರಾಜ್ಯ ಸರ್ಕಾರಕ್ಕೆ ಶಿಫಾರಸು ಮಾಡಿದೆ. 
ಭೌಗೋಳಿಕ ವಿಚಾರಕ್ಕೆ ಸಂಬಂಧಿಸಿದಂತೆ ಕೆಲವು ವಿಶೇಷ ಪ್ರಕರಣಗಳಲ್ಲಿ ಮಲೆನಾಡು ಪ್ರದೇಶಗಳಲ್ಲಿ 2500ಕ್ಕಿಂತ ಮತ್ತು ಬಯಲುಸೀಮೆ ಭಾಗಗಳಲ್ಲಿ 5 ಸಾವಿರಕ್ಕಿಂತ ಕಡಿಮೆ ಜನಸಂಖ್ಯೆ ಇದ್ದರೂ ಹೊಸ ಗ್ರಾಮ ಪಂಚಾಯ್ತಿಗಳನ್ನು ರೂಪಿಸಬೇಕು ಎಂದು ಹೇಳಿರುವ ಸಮಿತಿ, ಈ ಎಲ್ಲಾ ಅಂಶಗಳನ್ನು ಪರಿಗಣಿಸಿ 439 ಗ್ರಾಮ ಪಂಚಾಯ್ತಿಗಳ ರಚನೆಗೆ ಶಿಫಾರಸು ಮಾಡಿದೆ.. 
ಗ್ರಾ.ಪಂ.ಗಳ ಸಂಖ್ಯೆ 6068ಕ್ಕೆ ಏರಿಕೆ:ಪ್ರಸ್ತುತ ರಾಜ್ಯದಲ್ಲಿ 5629 ಗ್ರಾಮ ಪಂಚಾಯ್ತಿಗಳಿದ್ದು, ಸಮಿತಿಯ ಶಿಫಾರಸಿನಂತೆ ಸರ್ಕಾರ ಹೊಸದಾಗಿ 439 ಗ್ರಾಮ ಪಂಚಾಯ್ತಿಗಳನ್ನು ರಚಿಸಿದರೆ ಈ ಸಂಖ್ಯೆ 6068ಕ್ಕೆ ಏರಲಿದೆ. 
ಪ್ರಮುಖ ಶಿಫಾರಸುಗಳು* 15 ಸಾವಿರಕ್ಕಿಂತ ಹೆಚ್ಚು ಜನಸಂಖ್ಯೆ ಇರುವ ಗ್ರಾಮಗಳನ್ನು ನಗರ ಸ್ಥಳೀಯ ಸಂಸ್ಥೆಗಳಾಗಿ ಪರಿಗಣಿಸಬೇಕು.* ಗ್ರಾಮ ಪಂಚಾಯ್ತಿ ಅಧ್ಯಕ್ಷರನ್ನು ನೇರವಾಗಿ ಜನರಿಂದಲೇ ಆಯ್ಕೆ ಮಾಡಬೇಕು.*ಗ್ರಾಮಸಭೆ ನಡೆಸುವುದು ಪಂಚಾಯ್ತಿಗೆ ಕಡ್ಡಾಯ ಮತ್ತು ಅದರಲ್ಲಿ ಭಾಗವಹಿಸುವುದು ಗ್ರಾಮಿಕನಿಗೆ ಕಡ್ಡಾಯವಾಗಬೇಕು.*ಪ್ರತಿ ಗ್ರಾಮ ಪಂಚಾಯ್ತಿಗೊಬ್ಬ ಪಂಚಾಯ್ತಿ ಅಭಿವೃದ್ಧಿ ಅಧಿಕಾರಿ ನೇಮಿಸಬೇಕು.* ಪ್ರತಿ 5 ಗ್ರಾಮ ಪಂಚಾಯ್ತಿಗೆ ಒಬ್ಬರಂತೆ ಲೆಕ್ಕ ತಪಾಸಣೆಗಾರರನ್ನು ನೇಮಕ ಮಾಡಬೇಕು.* ಕನಿಷ್ಠ 2 ಗ್ರಾಮ ಪಂಚಾಯ್ತಿಗೆ ಒಬ್ಬ ಇಂಜಿನಿಯರ್‌ ಇರಬೇಕು.- ಜನಸಂಖ್ಯೆಗೆ ಅನುಗುಣವಾಗಿ 20 ವರ್ಷಕ್ಕೊಮ್ಮೆ ಗ್ರಾಮ ಪಂಚಾಯ್ತಿಗಳನ್ನು ಪುನರ್‌ವಿಂಗಡಿಸಬೇಕು.. 
