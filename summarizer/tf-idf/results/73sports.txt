ಬಿಸ್ಬೇನ್‌: ತ್ರಿಕೋನ ಸರಣಿಯ ತಮ್ಮ ಆರಂಭಿಕ ಪಂದ್ಯದಲ್ಲಿ ಕಾಂಗರೂ ಮುಷ್ಟಿಯಲ್ಲಿ ಸಿಲುಕಿ ಅಪ್ಪಚ್ಚಿಯಾದ ಭಾರತ ಮತ್ತು ಇಂಗ್ಲೆಂಡ್‌ ತಂಡಗಳು ಮಂಗಳವಾರ ಗೆಲುವಿನ ಹುಡುಕಾಟ ನಡೆಸಲಿವೆ. 
ಇವುಗಳಲ್ಲೊಂದು ತಂಡ ಜಯ ಕಾಣುವುದರೊಂದಿಗೆ ಮೊದಲ ಸುತ್ತಿನ ಹಣಾಹಣಿ ಮುಗಿಯಲಿದೆ.. 
ಈ ಸಲದ ವಿಶ್ವಕಪ್‌ ಪಂದ್ಯಾವಳಿಯ ಆತಿಥೇಯ ರಾಷ್ಟ್ರವಷ್ಟೇ ಅಲ್ಲ, ನೆಚ್ಚಿನ ತಂಡವೂ ಆಗಿರುವ ಆಸ್ಟ್ರೇಲಿಯ ತನ್ನೆರಡೂ ಪಂದ್ಯಗಳನ್ನು ಸಾಮರ್ಥ್ಯಕ್ಕೆ ತಕ್ಕಂತೆಯೇ ಗೆದ್ದು ಬೀಗಿರುವುದು ಸುಳ್ಳಲ್ಲ. 
ಇತ್ತ ಭಾರತ ಮತ್ತು ಇಂಗ್ಲೆಂಡ್‌ ತಂಡಗಳ "ಸಾಮರ್ಥ್ಯ'ವೂ ಅನಾವರಣಗೊಂಡಿದ್ದು, ಗೆಲುವಿನ ರೇಖೆಗಿಂತ ಎಷ್ಟೋ ಹಿಂದುಳಿದಿರುವುದು ಸಾಬೀತಾಗಿದೆ. 
ಹೀಗಾಗಿ ಮಂಗಳವಾರದ ಬ್ರಿಸ್ಬೇನ್‌ ಪಂದ್ಯ ಎರಡೂ ತಂಡಗಳಿಗೆ ನಿರ್ಣಾಯಕ.. 
ಒತ್ತಡದಲ್ಲಿ ವಿಶ್ವ ಚಾಂಪಿಯನ್ನರು. 
ಭಾರತ ವಿಶ್ವ ಚಾಂಪಿಯನ್‌ ಆಗಿರುವುದರಿಂದ ಹೆಚ್ಚು ಒತ್ತಡದಲ್ಲಿದೆ. 
ಆಸ್ಟ್ರೇಲಿಯಕ್ಕೆ ಬಂದು ತಿಂಗಳೇ ದಾಟಿದ್ದರೂ ಇನ್ನೂ ತನ್ನ ಸಮಸ್ಯೆಗಳನ್ನು ಪರಿಹರಿಸಿಕೊಳ್ಳಲಾಗದೇ ಒದ್ದಾಡುತ್ತಿದೆ. 
ಟೆಸ್ಟ್‌ ಸರಣಿಯ ವೇಳೆ ಕಾಡಿದ ಓಪನಿಂಗ್‌ ವೈಫ‌ಲ್ಯ ಹಾಗೂ ಬೌಲಿಂಗ್‌ ದೌರ್ಬಲ್ಯ ರವಿವಾರದ ಏಕದಿನ ಪಂದ್ಯದಲ್ಲೂ ಮುಂದುವರಿದಿದೆ. 
ಪರಿಪೂರ್ಣ ಆಲ್‌ರೌಂಡರ್‌ಗಳ ಕೊರತೆ ಎದ್ದು ಕಾಣುತ್ತಿದೆ.. 
ಶಿಖರ್‌ ಧವನ್‌ ಬ್ಯಾಟಿಂಗ್‌ ಫಾರ್ಮ್ ಇಲ್ಲಿಯೂ ಕೈಕೊಟ್ಟಂತಿದೆ. 
ನಂಬುಗೆಯ ಬ್ಯಾಟ್ಸ್‌ಮನ್‌ಗಳಾದ ಅಜಿಂಕ್ಯ ರಹಾನೆ, ವಿರಾಟ್‌ ಒಟ್ಟಿಗೇ ವಿಫ‌ಲರಾದದ್ದು ದುರಂತಕ್ಕೆ ಮುನ್ನುಡಿ ಬರೆದಂತಾಯಿತು. 
ತಂಡದ ದೊಡ್ಡ ಮೊತ್ತಕ್ಕೆ ಇವರಲ್ಲೊಬ್ಬರ ಧಾರಾಳ ದೇಣಿಗೆ ಅನಿವಾರ್ಯ. 
ಆದರೆ ಟೆಸ್ಟ್‌ನಲ್ಲಿ ಗಮನ ಸೆಳೆಯದ ರೋಹಿತ್‌ ಶರ್ಮ ಮತ್ತು ಸುರೇಶ್‌ ರೈನಾ ತಾವು "ವನ್‌ ಡೇ ಪ್ಲೇಯರ್' ಎಂಬುದನ್ನು ಸಾಬೀತುಪಡಿಸಿರುವುದು ಸಮಾಧಾನದ ಸಂಗತಿ. 
ಇವರಿಬ್ಬರನ್ನು ಬಿಟ್ಟರೆ ಆಸೀಸ್‌ ಎದುರು ಭಾರತ ಯಾವ ಕ್ರಿಕೆಟಿಗನ ಬ್ಯಾಟೂ ಮಾತಾಡಲಿಲ್ಲ.. 
ನಾಯಕ ಧೋನಿ ಕೂಡ ವಿಫ‌ಲರಾದರು. 
ಬೌಲರ್‌ಗಳಾÂರೂ ಬ್ಯಾಟಿಂಗ್‌ ಕೈಚಳಕ ಪ್ರದರ್ಶಿಸಲಿಲ್ಲ. 
ಹೋಗಲಿ, ಈ ಬೌಲಿಂಗ್‌ ಪಡೆ ತಮ್ಮ ದಾಳಿಯ ವೇಳೆಯಾದರೂ ಅಪಾಯಕಾರಿಯಾಗಿ ಗೋಚರಿಸಿತೇ ಎಂದರೆ ಅದೂ ಇಲ್ಲ. 
ಕೊನೆಯಲ್ಲಿ ವಿಕೆಟ್‌ ಬೇಟೆಯನ್ನು ಚುರುಕುಗೊಳಿಸಿದರೂ ಆಗಲೇ ಆಸೀಸ್‌ "ಸುರಕ್ಷಿತ ವಲಯ' ಸೇರಿಕೊಂಡಾಗಿತ್ತು.. 
ಕಾಡುತ್ತಿದೆ ಬೌಲಿಂಗ್‌ ವೈಫ‌ಲ್ಯ. 
ಭಾರತದ ಬೌಲಿಂಗ್‌ ಸರದಿಯಲ್ಲಿ ಗಮನ ಸೆಳೆದದ್ದು ಭುವನೇಶ್ವರ್‌ ಕುಮಾರ್‌ ಮತ್ತು ಅಕ್ಷರ್‌ ಪಟೇಲ್‌ ಮಾತ್ರ. 
ಆದರೆ ಒಟ್ಟಾರೆಯಾಗಿ ಹೇಳುವುದಾದರೆ ಭಾರತದ ಯಾವುದೇ ಬೌಲರ್‌ ಈವರೆಗೆ ಘಾತಕವಾಗಿ ಎರಗಿಲ್ಲ, ಮ್ಯಾಚ್‌ ವಿನ್ನರ್‌ ಆಗಿ ಗೋಚರಿಸಿಲ್ಲ. 
ತಮಗೆ ಕೊಟ್ಟ ಕೋಟಾವನ್ನು ಪೂರ್ತಿಗೊಳಿಸುತ್ತಾರೆ, ಅಷ್ಟೇ. 
ಇದರಲ್ಲಿ ಲೈನ್‌-ಲೆಂತ್‌, ಯಾರ್ಕರ್, ಅಪಾಯಕಾರಿ ಶಾರ್ಟ್‌ ಪಿಚ್‌ ಎಸೆತ, ರನ್‌ ನಿಯಂತ್ರಣ... 
ಊಹೂಂ, ಯಾವುದನ್ನೂ ಕೇಳುವಂತಿಲ್ಲ!. 
ಬದಲಾದ ಫೀಲ್ಡಿಂಗ್‌ ನಿಯಮ ಬೌಲರ್‌ಗಳಿಗೆ ಮಾರಕವಾಗಿದೆ ನಿಜ. 
ಆದರೆ ಇದು ಎಲ್ಲ ತಂಡಗಳಿಗೂ ಅನ್ವಯಿಸುವ ಮಾತು. 
ಇಂಥ ಪರಿಸ್ಥಿತಿಯಲ್ಲಿ ಕೇವಲ ಯಾಂತ್ರಿಕವಾಗಿ ಬೌಲಿಂಗ್‌ ನಡೆಸುತ್ತ ಹೋದರೆ ಅದರಿಂದ ಏನೂ ಪ್ರಯೋಜನವಿಲ್ಲ. 
ಜಾಣ್ಮೆಯ ಬೌಲಿಂಗ್‌ ಪ್ರದರ್ಶಿಸಿದರಷ್ಟೇ ವಿಕೆಟ್‌ ಕಬಳಿಸಬಹುದು. 
ಸದ್ಯ ಭಾರತದ ಬೌಲರ್‌ಗಳು ಮಾಡಬೇಕಾದದ್ದೂ ಇದನ್ನೇ.. 
ಅನುಮಾನವೇ ಇಲ್ಲ, ಆಸ್ಟ್ರೇಲಿಯಕ್ಕೆ ಹೋಲಿಸಿದರೆ ಇಂಗ್ಲೆಂಡ್‌ ತಂಡದ ಬಲ ಬಹಳ ಕಡಿಮೆ. 
ಬೇಕಿದ್ದರೆ ಭಾರತಕ್ಕಿಂತಲೂ ತುಸು ದುರ್ಬಲ ಎಂದೇ ಹೇಳಬಹುದು. 
ಆದರೆ ಆಂಗ್ಲರ ಬೌಲಿಂಗ್‌ನಲ್ಲಿ ಹೆಚ್ಚು ವೈವಿಧ್ಯವಿದೆ. 
ಮಂಗಳವಾರದ ಪಂದ್ಯಕ್ಕೆ ಅಪಾಯಕಾರಿ ಜೇಮ್ಸ್‌ ಆ್ಯಂಡರ್ಸನ್‌ ಆಡುವ ಸಾಧ್ಯತೆ ಇರುವುದರಿಂದ ಧೋನಿ ಪಡೆ ಹೆಚ್ಚು ಎಚ್ಚರದಿಂದ ಇರಬೇಕಾಗುತ್ತದೆ.. 
ಆದರೆ ಭಾರತದ ಬ್ಯಾಟಿಂಗ್‌ ಇಂಗ್ಲೆಂಡಿಗಿಂತ ತುಸು ಮೇಲಿದೆ ಎನ್ನಲಡ್ಡಿಯಿಲ್ಲ. 
ಒಮ್ಮೆ "ಸ್ಟಾರ್ಟಿಂಗ್‌ ಟ್ರಬಲ್‌' ಸಮಸ್ಯೆಯನ್ನು ಪರಿಹರಿಸಿಕೊಂಡರೆ ಟೀಮ್‌ ಇಂಡಿಯಾ ಉತ್ತಮ ಮೊತ್ತ ಪೇರಿಸಬಲ್ಲುದೆಂಬ ವಿಶ್ವಾಸ ಇರಿಸಬಹುದು. 
ಆಸೀಸ್‌ ವಿರುದ್ಧ ಅಗ್ರ ಕ್ರಮಾಂಕದ ಬ್ಯಾಟಿಂಗ್‌ ಕೈಕೊಟ್ಟರೂ ಇಂಗ್ಲೆಂಡ್‌ ವಿರುದ್ಧ ಯಾವುದೇ ಬದಲಾವಣೆ ಸಂಭವಿಸುವ ಸಾಧ್ಯತೆ ಇಲ್ಲ, ಬದಲಿಸಬಾರದೂ ಕೂಡ.. 
ನಿಜಕ್ಕಾದರೆ ಆಸೀಸ್‌ ಟ್ರ್ಯಾಕ್‌ಗಳಲ್ಲಿ ಇಬ್ಬರು ಸ್ಪಿನ್ನರ್‌ಗಳ ಅಗತ್ಯ ಕಾಣಿಸದೂ. 
ಆದರೂ ಅಶ್ವಿ‌ನ್‌-ಅಕ್ಷರ್‌ ಪಟೇಲ್‌ ಜೋಡಿಯನ್ನು ಮುಂದುವರಿಸುವುದು ಸೂಕ್ತ.. 
ದಾಖಲೆ ಭಾರತದ ಪರ. 
ದಾಖಲೆಗಳ ವಿಚಾರ ಹೇಳುವುದಾದರೆ, ಕಳೆದೆರಡು ವರ್ಷಗಳಲ್ಲಿ ಇಂಗ್ಲೆಂಡ್‌ ವಿರುದ್ಧ ಭಾರತ ಉತ್ತಮ ಏಕದಿನ ಸಾಧನೆಗೈದಿದೆ. 
2011ರ ಇಂಗ್ಲೆಂಡ್‌ ಪ್ರವಾಸದ ವೇಳೆ ಒಂದೂ ಪಂದ್ಯ ಗೆಲ್ಲದ ಭಾರತ ಅನಂತರ ಆಡಿದ 15 ಪಂದ್ಯಗಳಲ್ಲಿ 12 ಜಯ ಕಂಡಿದೆ. 
ಇದರಲ್ಲಿ 4 ಜಯಗಳು ಇಂಗ್ಲೆಂಡಿನಲ್ಲಿ ಒಲಿದಿವೆ. 
ಆದರೆ ಇದು ಬೇರೆಯೇ ವಾತಾವರಣದಲ್ಲಿ ನಡೆಯುವ ಕಾಳಗ. 
ಹೀಗಾಗಿ ಏನೂ ಆಗಬಹುದು. 
ಕ್ರಿಕೆಟ್‌ನಲ್ಲಿ ಇತಿಹಾಸಕ್ಕೆ ಯಾವ ಬೆಲೆಯೂ ಇಲ್ಲ!. 
ಭಾರತದಂತೆ ಇಂಗ್ಲೆಂಡ್‌ ಕೂಡ ವಿಶ್ವಕಪ್‌ಗೆ ಪರಿಪೂರ್ಣ ಕಾಂಬಿನೇಶನ್‌ ಒಂದನ್ನು ರೂಪಿಸುವ ಯೋಜನೆಯಲ್ಲಿದೆ. 
ಅನುಭವಿ ನಾಯಕ ಅಲಸ್ಟೇರ್‌ ಕುಕ್‌ ಅವರನ್ನು ಹೊರಗಿರಿಸಿ ಎವೋನ್‌ ಮಾರ್ಗನ್‌ಗೆ ಜವಾಬ್ದಾರಿ ಹೊರಿಸಲಾಗಿದೆ. 
ಆಸ್ಟ್ರೇಲಿಯ ವಿರುದ್ಧ ಅವರ ಶತಕದಾಟ ರಂಜನೀಯವಾಗಿತ್ತು. 
ಆದರೆ ಉಳಿದವರೆಲ್ಲ "ಮುಷ್ಕರ' ನಡೆಸಿದರು!. 
ಏಕರೀತಿಯ ಪ್ರದರ್ಶನ. 
ಆಸ್ಟ್ರೇಲಿಯ ವಿರುದ್ಧ ಭಾರತ, ಇಂಗ್ಲೆಂಡ್‌ಗಳೆರಡೂ ಏಕರೀತಿಯ ಪ್ರದರ್ಶನ ನೀಡಿವೆ. 
ಎರಡೂ ತಂಡಗಳೂ ಮೊದಲು ಬ್ಯಾಟ್‌ ಮಾಡಿ ಆರಂಭಿಕ ಕುಸಿತ ಅನುಭವಿಸಿವೆ. 
ಆಗ ಒಬ್ಬರ ಶತಕದ ಮೂಲಕ ತಂಡಕ್ಕೆ ಆಸರೆ ಲಭಿಸಿದೆ (ಮಾರ್ಗನ್‌, ರೋಹಿತ್‌ ಶರ್ಮ). 
ಎರಡೂ ಕಡೆಯ ಬೌಲರ್‌ಗಳು ಆಸ್ಟ್ರೇಲಿಯಕ್ಕೆ ಕೊನೆಯ ಕ್ಷಣದಲ್ಲಿ ಬಿಸಿ ಮುಟ್ಟಿಸಿದ್ದಾರೆ. 
ಅಂತಿಮವಾಗಿ ಎರಡೂ ತಂಡಗಳು ಸೋಲಿನ ಬಲೆಗೆ ಬಿದ್ದಿವೆ!. 
ಆದರೆ ಮಂಗಳವಾರ ಒಂದು ತಂಡ ಗೆಲುವಿನ ಖಾತೆ ತೆರೆಯುವುದು ಖಂಡಿತ. 
ಸೋತ ತಂಡದ ಹಾದಿ ದುರ್ಗಮವಾಗಲಿದೆ. 
ಈ ಸಂಕಟ ವಿಶ್ವ ಚಾಂಪಿಯನ್ನರಿಗೆ ಬಾರದಿರಲಿ!. 
ಸಂಭಾವ್ಯ ತಂಡಗಳು. 
ಭಾರತ: ಶಿಖರ್‌ ಧವನ್‌, ರೋಹಿತ್‌ ಶರ್ಮ, ಅಜಿಂಕ್ಯ ರಹಾನೆ, ವಿರಾಟ್‌ ಕೊಹ್ಲಿ, ಸುರೇಶ್‌ ರೈನಾ, ಮಹೇಂದ್ರ ಸಿಂಗ್‌ ಧೋನಿ (ನಾಯಕ), ಆರ್‌. 
ಅಶ್ವಿ‌ನ್‌, ಅಕ್ಷರ್‌ ಪಟೇಲ್‌, ಭುವನೇಶ್ವರ್‌ ಕುಮಾರ್‌, ಮೊಹಮ್ಮದ್‌ ಶಮಿ, ಉಮೇಶ್‌ ಯಾದವ್‌.. 
ಇಂಗ್ಲೆಂಡ್‌: ಇಯಾನ್‌ ಬೆಲ್‌, ಮೊಯಿನ್‌ ಅಲಿ, ಜೇಮ್ಸ್‌ ಟಯ್ಲರ್‌, ಜೋ ರೂಟ್‌, ಎವೋನ್‌ ಮಾರ್ಗನ್‌ (ನಾಯಕ), ರವಿ ಬೋಪಾರ, ಜಾಸ್‌ ಬಟ್ಲರ್‌, ಕ್ರಿಸ್‌ ವೋಕ್ಸ್‌, ಕ್ರಿಸ್‌ ಜೋರ್ಡಾನ್‌, ಸ್ಟುವರ್ಟ್‌ ಬ್ರಾಡ್‌, ಜೇಮ್ಸ್‌ ಆ್ಯಂಡರ್ಸನ್‌.. 
ಆರಂಭ: ಬೆಳಗ್ಗೆ 8.50. 
ಪ್ರಸಾರ: ಡಿಡಿ, ಸ್ಟಾರ್‌ ನ್ಪೋರ್ಟ್ಸ್. 

--------------------- Summary -----------------------------
ಬಿಸ್ಬೇನ್‌: ತ್ರಿಕೋನ ಸರಣಿಯ ತಮ್ಮ ಆರಂಭಿಕ ಪಂದ್ಯದಲ್ಲಿ ಕಾಂಗರೂ ಮುಷ್ಟಿಯಲ್ಲಿ ಸಿಲುಕಿ ಅಪ್ಪಚ್ಚಿಯಾದ ಭಾರತ ಮತ್ತು ಇಂಗ್ಲೆಂಡ್‌ ತಂಡಗಳು ಮಂಗಳವಾರ ಗೆಲುವಿನ ಹುಡುಕಾಟ ನಡೆಸಲಿವೆ. 
ಆದರೆ ಟೆಸ್ಟ್‌ನಲ್ಲಿ ಗಮನ ಸೆಳೆಯದ ರೋಹಿತ್‌ ಶರ್ಮ ಮತ್ತು ಸುರೇಶ್‌ ರೈನಾ ತಾವು "ವನ್‌ ಡೇ ಪ್ಲೇಯರ್' ಎಂಬುದನ್ನು ಸಾಬೀತುಪಡಿಸಿರುವುದು ಸಮಾಧಾನದ ಸಂಗತಿ. 
ಆಸೀಸ್‌ ವಿರುದ್ಧ ಅಗ್ರ ಕ್ರಮಾಂಕದ ಬ್ಯಾಟಿಂಗ್‌ ಕೈಕೊಟ್ಟರೂ ಇಂಗ್ಲೆಂಡ್‌ ವಿರುದ್ಧ ಯಾವುದೇ ಬದಲಾವಣೆ ಸಂಭವಿಸುವ ಸಾಧ್ಯತೆ ಇಲ್ಲ, ಬದಲಿಸಬಾರದೂ ಕೂಡ.. 
2011ರ ಇಂಗ್ಲೆಂಡ್‌ ಪ್ರವಾಸದ ವೇಳೆ ಒಂದೂ ಪಂದ್ಯ ಗೆಲ್ಲದ ಭಾರತ ಅನಂತರ ಆಡಿದ 15 ಪಂದ್ಯಗಳಲ್ಲಿ 12 ಜಯ ಕಂಡಿದೆ. 
ಭಾರತ: ಶಿಖರ್‌ ಧವನ್‌, ರೋಹಿತ್‌ ಶರ್ಮ, ಅಜಿಂಕ್ಯ ರಹಾನೆ, ವಿರಾಟ್‌ ಕೊಹ್ಲಿ, ಸುರೇಶ್‌ ರೈನಾ, ಮಹೇಂದ್ರ ಸಿಂಗ್‌ ಧೋನಿ (ನಾಯಕ), ಆರ್‌. 
ಇಂಗ್ಲೆಂಡ್‌: ಇಯಾನ್‌ ಬೆಲ್‌, ಮೊಯಿನ್‌ ಅಲಿ, ಜೇಮ್ಸ್‌ ಟಯ್ಲರ್‌, ಜೋ ರೂಟ್‌, ಎವೋನ್‌ ಮಾರ್ಗನ್‌ (ನಾಯಕ), ರವಿ ಬೋಪಾರ, ಜಾಸ್‌ ಬಟ್ಲರ್‌, ಕ್ರಿಸ್‌ ವೋಕ್ಸ್‌, ಕ್ರಿಸ್‌ ಜೋರ್ಡಾನ್‌, ಸ್ಟುವರ್ಟ್‌ ಬ್ರಾಡ್‌, ಜೇಮ್ಸ್‌ ಆ್ಯಂಡರ್ಸನ್‌.. 
