ಮೆಲ್ಬರ್ನ್: ಕೊನೆಗೂ ಪ್ರವಾಸಿ ಭಾರತಕ್ಕೆ ಮೆಲ್ಬರ್ನ್ ಮೇರುಪರ್ವತ ಏರಲು ಸಾಧ್ಯವಾಗಲೇ ಇಲ್ಲ. 
ಆಸ್ಟ್ರೇಲಿಯ ವಿರುದ್ಧದ ಮೂರನೇ ಟೆಸ್ಟ್‌ ಪಂದ್ಯವನ್ನು ಬಹಳ ಕಷ್ಟಪಟ್ಟು ಡ್ರಾಗೊಳಿಸಿ ಸೋಲಿನಿಂದ ಪಾರಾದದ್ದೇ ವರ್ಷಾಂತ್ಯದ ದೊಡ್ಡ ಸಾಧನೆ ಎನಿಸಿತು. 
ಈ ಫ‌ಲಿತಾಂಶದೊಂದಿಗೆ ಸರಣಿಯನ್ನು ಕಳೆದುಕೊಂಡ ಟೀಮ್‌ ಇಂಡಿಯಾ "ಬಾರ್ಡರ್‌-ಗಾವಸ್ಕರ್‌ ಟ್ರೋಫಿ'ಯನ್ನು ಮರಳಿ ಆಸ್ಟ್ರೇಲಿಯಾಕ್ಕೆ ಒಪ್ಪಿಸಿತು.. 
384 ರನ್ನುಗಳ ಕಠಿಣ ಸವಾಲು: ಗೆಲ್ಲಲು ಸುಮಾರು 70 ಓವರ್‌ಗಳಲ್ಲಿ 384 ರನ್ನುಗಳ ಕಠಿಣ ಸವಾಲು ಪಡೆದ ಭಾರತ, ಪಂದ್ಯ ಕೊನೆಗೊಂಡಾಗ 66 ಓವರ್‌ಗಳ ಆಟದಲ್ಲಿ 6 ವಿಕೆಟ್‌ ಕಳೆದುಕೊಂಡು 174 ರನ್‌ ಗಳಿಸಿತ್ತು. 
ಇದಕ್ಕೂ ಮುನ್ನ 7ಕ್ಕೆ 261 ರನ್‌ ಗಳಿಸಿದಲ್ಲಿಂದ ಅಂತಿಮ ದಿನದಾಟ ಮುಂದುವರಿಸಿದ ಆಸ್ಟ್ರೇಲಿಯಾ ಇನ್ನೂ 23 ಓವರ್‌ಗಳ ಆಟವಾಡಿ 9ಕ್ಕೆ 318 ರನ್‌ ಪೇರಿಸಿ ಇನಿಂಗ್ಸ್‌ ಡಿಕ್ಲೇರ್‌ ಮಾಡಿತು. 
ಶಾನ್‌ ಮಾರ್ಷ್‌ 99ರಲ್ಲಿ ರನೌಟ್‌ ಆಗುವ ದೌರ್ಭಾಗ್ಯಕ್ಕೆ ಸಿಲುಕಿದರು. 
ಆಸೀಸ್‌ ಇನಿಂಗ್ಸ್‌ ವೇಳೆ ಎರಡು ಸಲ ಮಳೆಯಿಂದ ಅಡಚಣೆಯಾಗಿತ್ತು.. 
ಈಗಾಗಲೇ ಅಡಿಲೇಡ್‌ನ‌ಲ್ಲಿ 48 ರನ್‌ ಹಾಗೂ ಬ್ರಿಸ್ಬೇನ್‌ನಲ್ಲಿ 4 ವಿಕೆಟ್‌ ಸೋಲನುಭವಿಸಿದ ಸಂಕಟದಲ್ಲಿದ್ದುದರಿಂದ "ಟ್ರೋಫಿ' ಉಳಿಸಿಕೊಳ್ಳಲು ಮೆಲ್ಬರ್ನ್ ಹಾಗೂ ಅನಂತರದ ಸಿಡ್ನಿ ಟೆಸ್ಟ್‌ ಪಂದ್ಯವನ್ನು ಗೆಲ್ಲಲೇಬೇಕಾದ ಒತ್ತಡ ಭಾರತದ ಮುಂದಿತ್ತು. 
ಆದರೆ ಮೆಲ್ಬರ್ನ್ ಟೆಸ್ಟ್‌ ಡ್ರಾಗೊಂಡಿದ್ದರಿಂದ ಸರಣಿ ಆಸ್ಟ್ರೇಲಿಯಾ ಪಾಲಾಗಿದೆ. 
ಹಾಗೆಯೇ ಭಾರತ ವೈಟ್‌ವಾಶ್‌ ಸಂಕಟದಿಂದ ಪಾರಾಗಿದೆ. 
ಸರಣಿಯ 4ನೇ ಹಾಗೂ ಅಂತಿಮ ಟೆಸ್ಟ್‌ ಸಿಡ್ನಿಯಲ್ಲಿ ಜ. 
6ರಿಂದ ಆರಂಭವಾಗಲಿದೆ.. 
19 ರನ್ನಿಗೆ 3 ವಿಕೆಟ್‌ ಪತನ: ಆಸ್ಟ್ರೇಲಿಯಾ ತನ್ನ ದ್ವಿತೀಯ ಸರದಿಯನ್ನು ಮಂಗಳವಾರಕ್ಕೆ ವಿಸ್ತರಿಸದೇ ದಿನದಾಟದ ಆರಂಭದಲ್ಲೇ ಭಾರತಕ್ಕೆ ಟಾರ್ಗೆಟ್‌ ನೀಡಿದ್ದರೆ ಬಹುಶಃ ಈ ಪಂದ್ಯವನ್ನೂ ಗೆಲ್ಲುತ್ತಿತ್ತೋ ಏನೋ. 
ಕಾರಣ, ಭಾರತದ ಆರಂಭ ಅಷ್ಟೊಂದು ಕೆಟ್ಟದಾಗಿತ್ತು. 
19 ರನ್‌ ಆಗುವಷ್ಟರಲ್ಲಿ ಧೋನಿ ಪಡೆಯ 3 ವಿಕೆಟ್‌ ಉರುಳಿ ಹೋಗಿತ್ತು. 
ಮತ್ತೂಮ್ಮೆ ವಿರಾಟ್‌ ಕೊಹ್ಲಿ-ಅಜಿಂಕ್ಯ ರಹಾನೆ ಕ್ರೀಸ್‌ ಆಕ್ರಮಿಸಿಕೊಳ್ಳದೇ ಹೋದಲ್ಲಿ ಮೆಲ್ಬರ್ನ್ನಲ್ಲೂ ಭಾರತ ಮಣ್ಣು ಮುಕ್ಕುವ ಎಲ್ಲ ಸಾಧ್ಯತೆ ಇದ್ದಿತ್ತು.. 
ಖಾತೆ ತೆರೆಯದ ಶಿಖರ್‌ ಧವನ್‌ ಅವರನ್ನು ದ್ವಿತೀಯ ಓವರಿನಲ್ಲೇ ಹ್ಯಾರಿಸ್‌ ಲೆಗ್‌ ಬಿಫೋರ್‌ ಬಲೆಗೆ ಬೀಳಿಸಿದರು. 
ವನ್‌ಡೌನ್‌ ಕ್ರಮಾಂಕದಲ್ಲಿ ಬ್ಯಾಟ್‌ ಹಿಡಿದು ಬಂದ ಕರ್ನಾಟಕದ ಕೆ.ಎಲ್‌. 
ರಾಹುಲ್‌ ಮತ್ತೆ ಹೊಡೆತದ ಆಯ್ಕೆಯಲ್ಲಿ ಎಡವಿ ಅವಕಾಶವನ್ನು ಕೈಚೆಲ್ಲಿದರು. 
ಅವರು ಕೇವಲ ಒಂದು ರನ್‌ ಮಾಡಿ ಮುಂದಿನ ಓವರಿನಲ್ಲೇ ಮಿಚೆಲ್‌ ಜಾನ್ಸನ್‌ಗೆ ವಿಕೆಟ್‌ ಒಪ್ಪಿಸಿದರು. 
ಆಗ ಭಾರತದ ಸ್ಕೋರ್‌ಬೋರ್ಡ್‌ "5 ರನ್‌' ತೋರಿಸುತ್ತಿತ್ತು.. 
ಆರಂಭಕಾರ ಮುರಳಿ ವಿಜಯ್‌ ಈ ಬಾರಿ ಕಾಂಗರೂ ದಾಳಿ ತಡೆಯಲು ವಿಫ‌ಲರಾದರು. 
ಕೇವಲ 11 ರನ್‌ ಮಾಡಿ ಹೇಜಲ್‌ವುಡ್‌ ಎಸೆತವನ್ನು ಕಾಲಿನ ಮೇಲೆಳೆದುಕೊಂಡು ನಿರ್ಗಮಿಸಿದರು. 
ಹೀಗೆ 19 ರನ್ನಿಗೆ 3 ವಿಕೆಟ್‌ ಉದುರಿಸಿಕೊಂಡ ಭಾರತ ಮತ್ತೂಂದು ಸೋಲಿನತ್ತ ಮುಖ ಮಾಡಿತು.. 
ಆಪದಾºಂಧವರಾದ ಕೊಹ್ಲಿ-ರಹಾನೆ: ಮೊದಲ ಇನಿಂಗ್ಸ್‌ನಲ್ಲಿ ಅಮೋಘ ಶತಕ ಬಾರಿಸಿ ಭಾರತವನ್ನು ಮೇಲೆತ್ತಿದ ಕೊಹ್ಲಿ-ರಹಾನೆ ಮತ್ತೂಮ್ಮೆ ಆಪದಾºಂಧವರಾಗಿ ಮೂಡಿಬಂದರು. 
22 ಓವರ್‌ಗಳ ಕಾಲ ಆಸೀಸ್‌ ದಾಳಿಯನ್ನು ದಿಟ್ಟ ರೀತಿಯಲ್ಲಿ ನಿಭಾಯಿಸಿ 4ನೇ ವಿಕೆಟಿಗೆ 85 ರನ್‌ ಪೇರಿಸಿದರು. 
ಈ ವೇಳೆ ಕೊಹ್ಲಿಯ ಅರ್ಧ ಶತಕವೂ ಪೂರ್ತಿಯಾಯಿತು.. 
ಆದರೆ ಅರ್ಧಶತಕದ ಸಂಭ್ರಮವನ್ನಾಚರಿಸಿ ಇನ್ನೇನು ಎತ್ತಿದ ಬ್ಯಾಟ್‌ ಕೆಳಗಿಡುವಷ್ಟರಲ್ಲಿ ವೇಗಿ ರಿಯಾನ್‌ ಹ್ಯಾರಿಸ್‌ ಕೊಹ್ಲಿ ವಿಕೆಟ್‌ ಹಾರಿಸಿದರು. 
ಒಟ್ಟು 135 ನಿಮಿಷಗಳ ಕಾಲ ಕ್ರೀಸ್‌ನಲ್ಲಿದ್ದ ಕೊಹ್ಲಿ 99 ಎಸೆತ ನಿಭಾಯಿಸಿದ್ದರು. 
ಹೊಡೆದದ್ದು 7 ಬೌಂಡರಿ. 
ಹಿಂಭಡ್ತಿ ಪಡೆದು 6ನೇ ಕ್ರಮಾಂಕದಲ್ಲಿ ಕ್ರೀಸ್‌ ಇಳಿದ ಚೇತೇಶ್ವರ್‌ ಪೂಜಾರ ರಹಾನೆಯನ್ನು ಕೂಡಿಕೊಂಡರು. 
ಈ ಜೋಡಿ 16.5 ಓವರ್‌ಗಳನ್ನು ಎದುರಿಸಿತು. 
5ನೇ ವಿಕೆಟಿಗೆ 37 ರನ್‌ ಒಟ್ಟುಗೂಡಿತು. 
73 ನಿಮಿಷಗಳ ಕಾಲ ಆಡಿ 70 ಎಸೆತಗಳಿಂದ 21 ರನ್‌ ಹೊಡೆದ ಪೂಜಾರ ಜಾನ್ಸನ್‌ಗೆ ಬೌಲ್ಡ್‌ ಆದರು. 
ಒಂದೇ ರನ್‌ ಅಂತರದಲ್ಲಿ ರಹಾನೆ ಕೂಡ ನಿರ್ಗಮಿಸಿದಾಗ ಭಾರತಕ್ಕೆ ಮತ್ತೂಮ್ಮೆ ಸೋಲಿನ ಭೀತಿ ಎದುರಾಯಿತು. 
ಆಗಿನ್ನೂ ಸುಮಾರು 15 ಓವರ್‌ಗಳ ಆಟ ಬಾಕಿ ಇತ್ತು.. 
ರಹಾನೆ ದ್ವಿತೀಯ ಸರದಿಯಲ್ಲಿ ಅತೀ ಹೆಚ್ಚು ಹೊತ್ತು ಕ್ರೀಸ್‌ ಆಕ್ರಮಿಸಿಕೊಂಡು ಕಾಂಗರೂ ದಾಳಿಗೆ ಸಡ್ಡು ಹೊಡೆದರು. 
199 ನಿಮಿಷ ಅಂಗಳದಲ್ಲಿದ್ದ ರಹಾನೆ 117 ಎಸೆತ ಎದುರಿಸಿ 3 ಬೌಂಡರಿ ನೆರವಿನಿಂದ 48 ರನ್‌ ಹೊಡೆದರು.. 
ಅವಧಿ ಪೂರೈಸಿದ ಧೋನಿ-ಅಶ್ವಿ‌ನ್‌: ಪಂದ್ಯದ ಅಂತಿಮ ಘಟ್ಟವನ್ನು ಧೋನಿ ಮತ್ತು ಅಶ್ವಿ‌ನ್‌ ಸೇರಿಕೊಂಡು ಬಹಳ ಎಚ್ಚರಿಕೆಯಿಂದ ನಿಭಾಯಿಸಿದರು. 
11 ಓವರ್‌ಗಳ ಕಾಲ ಕ್ರೀಸ್‌ ಆಕ್ರಮಿಸಿಕೊಂಡು ಆಸ್ಟ್ರೇಲಿಯಾಕ್ಕೆ ಹ್ಯಾಟ್ರಿಕ್‌ ಗೆಲುವನ್ನು ತಪ್ಪಿಸಿದರು. 
ಮುರಿಯದ 7ನೇ ವಿಕೆಟಿಗೆ 32 ರನ್‌ ಬಂತು. 
ಪಂದ್ಯ ಡ್ರಾಗೊಂಡಾಗ ಧೋನಿ 24ರಲ್ಲಿ (39 ಎಸೆತ, 4 ಬೌಂಡರಿ), ಅಶ್ವಿ‌ನ್‌ 8ರಲ್ಲಿ ಅಜೇಯರಾಗಿದ್ದರು.. 
ಒಟ್ಟು 95 ರನ್‌ ಹಾಗೂ 100ಕ್ಕೆ 6 ವಿಕೆಟ್‌ ಕಿತ್ತು ಆಲ್‌ರೌಂಡ್‌ ಪ್ರದರ್ಶನವಿತ್ತ ರಿಯಾನ್‌ ಹ್ಯಾರಿಸ್‌ ಪಂದ್ಯಶ್ರೇಷ್ಠ ಗೌರವಕ್ಕೆ ಪಾತ್ರರಾದರು.. 
ಮಾರ್ಷ್‌ ರನೌಟ್‌ 99 ರನ್‌: 16ರ ಕ್ಲಬ್‌ಗ ಸೇರ್ಪಡೆ. 
ಮೆಲ್ಬರ್ನ್: ಟೆಸ್ಟ್‌ ಕ್ರಿಕೆಟ್‌ನಲ್ಲಿ ಶತಕ ಪೂರೈಸಲು ಕೇವಲ 1ರನ್‌ ಬಾಕಿ ಇದ್ದಾಗ ರನೌಟ್‌ ಆದ ಆಟಗಾರರ ಪಟ್ಟಿಯಲ್ಲಿ ಆಸ್ಟ್ರೇಲಿಯಾದ ಶಾನ್‌ ಮಾರ್ಷ್‌ ವಿಶ್ವದ 16ನೇ ಆಟಗಾರರಾಗಿ ಸ್ಥಾನ ಪಡೆದಿದ್ದಾರೆ. 
ಅಲ್ಲದೆ ಆಸ್ಟ್ರೇಲಿಯಾದ 3ನೇ ಆಟಗಾರರಾಗಿದ್ದಾರೆ. 
ಈ ಹಿಂದೆ ಆಸೀಸ್‌ನ ಬಿಲ್‌ ಬ್ರೌನ್‌ (1948), ಅರ್ಥರ್‌ ಮೋರಿಸ್‌ (1953)ರಲ್ಲಿ ಇದೇ ರೀತಿಯಲ್ಲಿ ರನೌಟಾಗಿದ್ದರು. 
ಇವರು ವಿರಾಟ್‌ ಕೊಹ್ಲಿಯಿಂದ ರನೌಟ್‌ಗೆ ಒಳಗಾಗಿದ್ದಾರೆ.. 

--------------------- Summary -----------------------------
384 ರನ್ನುಗಳ ಕಠಿಣ ಸವಾಲು: ಗೆಲ್ಲಲು ಸುಮಾರು 70 ಓವರ್‌ಗಳಲ್ಲಿ 384 ರನ್ನುಗಳ ಕಠಿಣ ಸವಾಲು ಪಡೆದ ಭಾರತ, ಪಂದ್ಯ ಕೊನೆಗೊಂಡಾಗ 66 ಓವರ್‌ಗಳ ಆಟದಲ್ಲಿ 6 ವಿಕೆಟ್‌ ಕಳೆದುಕೊಂಡು 174 ರನ್‌ ಗಳಿಸಿತ್ತು. 
ಇದಕ್ಕೂ ಮುನ್ನ 7ಕ್ಕೆ 261 ರನ್‌ ಗಳಿಸಿದಲ್ಲಿಂದ ಅಂತಿಮ ದಿನದಾಟ ಮುಂದುವರಿಸಿದ ಆಸ್ಟ್ರೇಲಿಯಾ ಇನ್ನೂ 23 ಓವರ್‌ಗಳ ಆಟವಾಡಿ 9ಕ್ಕೆ 318 ರನ್‌ ಪೇರಿಸಿ ಇನಿಂಗ್ಸ್‌ ಡಿಕ್ಲೇರ್‌ ಮಾಡಿತು. 
ಈಗಾಗಲೇ ಅಡಿಲೇಡ್‌ನ‌ಲ್ಲಿ 48 ರನ್‌ ಹಾಗೂ ಬ್ರಿಸ್ಬೇನ್‌ನಲ್ಲಿ 4 ವಿಕೆಟ್‌ ಸೋಲನುಭವಿಸಿದ ಸಂಕಟದಲ್ಲಿದ್ದುದರಿಂದ "ಟ್ರೋಫಿ' ಉಳಿಸಿಕೊಳ್ಳಲು ಮೆಲ್ಬರ್ನ್ ಹಾಗೂ ಅನಂತರದ ಸಿಡ್ನಿ ಟೆಸ್ಟ್‌ ಪಂದ್ಯವನ್ನು ಗೆಲ್ಲಲೇಬೇಕಾದ ಒತ್ತಡ ಭಾರತದ ಮುಂದಿತ್ತು. 
19 ರನ್ನಿಗೆ 3 ವಿಕೆಟ್‌ ಪತನ: ಆಸ್ಟ್ರೇಲಿಯಾ ತನ್ನ ದ್ವಿತೀಯ ಸರದಿಯನ್ನು ಮಂಗಳವಾರಕ್ಕೆ ವಿಸ್ತರಿಸದೇ ದಿನದಾಟದ ಆರಂಭದಲ್ಲೇ ಭಾರತಕ್ಕೆ ಟಾರ್ಗೆಟ್‌ ನೀಡಿದ್ದರೆ ಬಹುಶಃ ಈ ಪಂದ್ಯವನ್ನೂ ಗೆಲ್ಲುತ್ತಿತ್ತೋ ಏನೋ. 
199 ನಿಮಿಷ ಅಂಗಳದಲ್ಲಿದ್ದ ರಹಾನೆ 117 ಎಸೆತ ಎದುರಿಸಿ 3 ಬೌಂಡರಿ ನೆರವಿನಿಂದ 48 ರನ್‌ ಹೊಡೆದರು.. 
ಒಟ್ಟು 95 ರನ್‌ ಹಾಗೂ 100ಕ್ಕೆ 6 ವಿಕೆಟ್‌ ಕಿತ್ತು ಆಲ್‌ರೌಂಡ್‌ ಪ್ರದರ್ಶನವಿತ್ತ ರಿಯಾನ್‌ ಹ್ಯಾರಿಸ್‌ ಪಂದ್ಯಶ್ರೇಷ್ಠ ಗೌರವಕ್ಕೆ ಪಾತ್ರರಾದರು.. 
