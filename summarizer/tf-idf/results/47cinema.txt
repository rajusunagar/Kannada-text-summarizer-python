ನೈಜ ಘಟನೆಗಳು ಚಿತ್ರರಂಗದಲ್ಲಿ ಸಿನಿಮಾ ಆಗೋದು ಹೋಸತೇನಲ್ಲ ಬಿಡಿ. 
ಅದರಲ್ಲೂ ಪ್ರೀತಿಗಾಗಿ ಮಹಲ್ ಕಟ್ಟಿಸಿದ ಕಥೆ...ಪ್ರೀತಿಗಾಗಿ ಹುಚ್ಚನಾದ ಕಥೆ...ಪ್ರೇಮಿಗಳು ಪ್ರೀತಿ ಉಳಿಸಲು ಪಾಡುಪಟ್ಟ ಕಥೆ...ನಾನಾ ರೀತಿಯ ಪ್ರೀತಿಕಥೆಗಳನ್ನು ನೀವು ಪರದೆ ಮೇಲೆ ನೋಡಿರುತ್ತೀರಿ...ಆದರೆ  ಮಾಂಝಿ-ದಿ ಮೌಂಟೇನ್ ಮೆನ್  ಚಿತ್ರದಲ್ಲಿ ನೀವು ನೋಡಲಿರುವುದು ಪ್ರೀತಿಗಾಗಿ 300 ಅಡಿಯ ಬೆಟ್ಟವನ್ನು ಅಗೆದ  ದಶರಥ ಮಾಂಝಿ  ಎಂಬ ಸಾಹಸಿ ಪ್ರೇಮಿ ಕಥೆ.. 
1950ನಲ್ಲಿ ಬಿಹಾರದ ಗೆಹ್ಲಾರ್ ಜಿಲ್ಲೆಯಲ್ಲಿ ನಡೆದ ನೈಜ ಘಟನೆಯನ್ನು ನಿರ್ದೇಶಕ  ಕೆತನ್ ಮೆಹ್ತಾ   ಮಾಂಝಿ-ದಿ ಮೌಂಟೇನ್ ಮೆನ್  ಎಂಬ ಹೆಸರಿನಲ್ಲಿ ಸಿನಿಮಾ ಮಾಡಿ ಮುಗಿಸಿದ್ದಾರೆ.. 
ಗೆಹ್ಲಾರ್ ಗ್ರಾಮದ ಜನತೆ 5ಕಿ.ಮೀ ದೂರದ ಪಟ್ಟಣಕ್ಕೆ ತಲುಪಲು ಬೆಟ್ಟ ಗುಡ್ಡಗಳ ಅಡೆ ತಡೆಯಿಂದ ಸುತ್ತಿ ಬಳಸಿ 50ಕಿ.ಮೀ ಪ್ರಯಾಣಿಸಬೇಕಿತ್ತು.. 
ಈ ಇಕ್ಕಟ್ಟಾದ ಪ್ರದೇಶದಲ್ಲಿ ಪ್ರಯಾಣಿಸುವ ಸಂದರ್ಭದಲ್ಲಿ ತನ್ನ ಪ್ರಿಯ ಪತ್ನಿಯು ಸಾವಗೀಡಾಗಿದ್ದಕ್ಕೆ ದಶರಥ ಮಾಂಝಿಯು ಬರೋಬ್ಬರಿ 22ವರ್ಷಗಳ ಸತತ ಪರಿಶ್ರಮದ ಮೂಲಕ 300 ಅಡಿಯ ಬೆಟ್ಟವನ್ನು ನೆಲಸಮ ಮಾಡುವುದೇ ಚಿತ್ರದ ಮೂಲಕಥೆಯಾಗಿದ್ದು, ಇಲ್ಲಿ ಮಾಂಝಿ ಪಾತ್ರದಲ್ಲಿ ಬಾಲಿವುಡ್ ಸೆನ್ಸೇಶನಲ್  ನವಾಝುದ್ದೀನ್ ಸಿದ್ದಿಕಿ  ಕಾಣಿಸಿಕೊಂಡಿದ್ದಾರೆ.. 
ವೆಯಕಂ18 ಮೋಷನ್ ಪಿಕ್ಚರ್ಸ್ ನಿರ್ಮಿಸುತ್ತಿರುವ ಈ ಚಿತ್ರದಲ್ಲಿ ಮಾಂಝಿಯ ಪತ್ನಿಯಾಗಿ ರಾಧಿಕಾ ಆಪ್ಟೆ ಅಭಿನಯಿಸಿದ್ದಾರೆ. 
ಸದ್ದಿಲ್ಲದೇ ಚಿತ್ರೀಕರಣವನ್ನು ಪೂರೈಸಿರುವ ಚಿತ್ರತಂಡ ಟ್ರೇಲರನ್ನು ಬಿಡುಗಡೆ ಮಾಡಿದ್ದು ಮಾಂಝಿ ಪಾತ್ರದಲ್ಲಿ  ನವಾಝುದ್ದೀನ್ ಸಿದ್ದಿಕಿ  ಗಮನ ಸೆಳೆದಿದ್ದಾರೆ. 
ಮಾಂಜಿಯ ಚಿತ್ರದ ಪಾತ್ರಕ್ಕಾಗಿ ಬರೋಬ್ಬರಿ ಒಂದೂವರೆ ತಿಂಗಳು ಹಾರ್ಡ್ವರ್ಕ್ ಮಾಡಿರುವ  ಸಿದ್ದಿಕಿಯ ನಟನೆ ಮೋಡಿ ಮಾಡಿದೆ.. 
ಕನ್ನಡದಲ್ಲಿ ಈ ಹಿಂದೆ ಶ್ರೀಕಿ ನಾಯಕನಾಗಿದ್ದ  ಒಲವೇ ಮಂದಾರ  ಚಿತ್ರದಲ್ಲಿ ಸಾಹಸಿ ಮಾಂಝಿ ಜೀವನಕಥೆಯ ಎಳೆಯನ್ನು  ಬಳಸಲಾಗಿತ್ತು. 
ಆದರೆ  ಕೆತನ್ ಮೆಹ್ತಾ ರ  ಮಾಂಝಿ-ದಿ ಮೌಂಟೇನ್ ಮೆನ್  ಚಿತ್ರದಲ್ಲಿ ಸಂಪೂರ್ಣ ದಶರಥ ಮಾಂಝಿಯ ಪ್ರೇಮಕಥೆಯನ್ನು ತಿಳಿಸಿದ್ದಾರೆ.. 
1950ರಲ್ಲಿ ನಡೆದ ಟ್ರೂ ಲವ್ ಸ್ಟೋರಿಯನ್ನು ಚಿತ್ರಿಸುವಲ್ಲಿ ನಿರ್ದೇಶಕರು ಯಶಸ್ವಿಯಾಗಿದ್ದಾರೆ ಎಂದೇಳಬಹುದು. 
ಈ ಅಪ್ಪಟ ನೈಜ ಪ್ರೇಮಕಥೆಯು ಮುಂದಿನ ಆಗಸ್ಟ್ 21ರಂದು ಬಿಡುಗಡೆಯಾಗಲಿದೆ.. 
ಹಾಗೆಯೇ ಒಮ್ಮೆ  ಮಾಂಝಿ-ದಿ ಮೌಂಟೇನ್ ಮೆನ್  ಚಿತ್ರದ ಟ್ರೇಲರ್ ವೀಕ್ಷಿಸಿದರೆ ನೀವು ಕೂಡ  ಶಾನ್ದಾರ್... 
 ಜಬರ್ ದಸ್ತ್  ... 
 ಜಿಂದಾಬಾದ್... 
 ಎಂದು ಹೇಳುದಂತೂ ಪಕ್ಕಾ... 
 . 
-ಕಪ್ಪು ಮೂಗುತ್ತಿ. 

--------------------- Summary -----------------------------
ಅದರಲ್ಲೂ ಪ್ರೀತಿಗಾಗಿ ಮಹಲ್ ಕಟ್ಟಿಸಿದ ಕಥೆ...ಪ್ರೀತಿಗಾಗಿ ಹುಚ್ಚನಾದ ಕಥೆ...ಪ್ರೇಮಿಗಳು ಪ್ರೀತಿ ಉಳಿಸಲು ಪಾಡುಪಟ್ಟ ಕಥೆ...ನಾನಾ ರೀತಿಯ ಪ್ರೀತಿಕಥೆಗಳನ್ನು ನೀವು ಪರದೆ ಮೇಲೆ ನೋಡಿರುತ್ತೀರಿ...ಆದರೆ  ಮಾಂಝಿ-ದಿ ಮೌಂಟೇನ್ ಮೆನ್  ಚಿತ್ರದಲ್ಲಿ ನೀವು ನೋಡಲಿರುವುದು ಪ್ರೀತಿಗಾಗಿ 300 ಅಡಿಯ ಬೆಟ್ಟವನ್ನು ಅಗೆದ  ದಶರಥ ಮಾಂಝಿ  ಎಂಬ ಸಾಹಸಿ ಪ್ರೇಮಿ ಕಥೆ.. 
1950ನಲ್ಲಿ ಬಿಹಾರದ ಗೆಹ್ಲಾರ್ ಜಿಲ್ಲೆಯಲ್ಲಿ ನಡೆದ ನೈಜ ಘಟನೆಯನ್ನು ನಿರ್ದೇಶಕ  ಕೆತನ್ ಮೆಹ್ತಾ   ಮಾಂಝಿ-ದಿ ಮೌಂಟೇನ್ ಮೆನ್  ಎಂಬ ಹೆಸರಿನಲ್ಲಿ ಸಿನಿಮಾ ಮಾಡಿ ಮುಗಿಸಿದ್ದಾರೆ.. 
ಈ ಇಕ್ಕಟ್ಟಾದ ಪ್ರದೇಶದಲ್ಲಿ ಪ್ರಯಾಣಿಸುವ ಸಂದರ್ಭದಲ್ಲಿ ತನ್ನ ಪ್ರಿಯ ಪತ್ನಿಯು ಸಾವಗೀಡಾಗಿದ್ದಕ್ಕೆ ದಶರಥ ಮಾಂಝಿಯು ಬರೋಬ್ಬರಿ 22ವರ್ಷಗಳ ಸತತ ಪರಿಶ್ರಮದ ಮೂಲಕ 300 ಅಡಿಯ ಬೆಟ್ಟವನ್ನು ನೆಲಸಮ ಮಾಡುವುದೇ ಚಿತ್ರದ ಮೂಲಕಥೆಯಾಗಿದ್ದು, ಇಲ್ಲಿ ಮಾಂಝಿ ಪಾತ್ರದಲ್ಲಿ ಬಾಲಿವುಡ್ ಸೆನ್ಸೇಶನಲ್  ನವಾಝುದ್ದೀನ್ ಸಿದ್ದಿಕಿ  ಕಾಣಿಸಿಕೊಂಡಿದ್ದಾರೆ.. 
ಆದರೆ  ಕೆತನ್ ಮೆಹ್ತಾ ರ  ಮಾಂಝಿ-ದಿ ಮೌಂಟೇನ್ ಮೆನ್  ಚಿತ್ರದಲ್ಲಿ ಸಂಪೂರ್ಣ ದಶರಥ ಮಾಂಝಿಯ ಪ್ರೇಮಕಥೆಯನ್ನು ತಿಳಿಸಿದ್ದಾರೆ.. 
