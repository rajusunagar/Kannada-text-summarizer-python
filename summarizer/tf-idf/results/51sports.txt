ಮೆಲ್ಬರ್ನ್: ವಿಶ್ವ ಕ್ರಿಕೆಟ್‌ನ ಮಹಾನ್‌ ನಾಯಕರಲ್ಲೊಬ್ಬ, ಭಾರತೀಯ ಕ್ರಿಕೆಟ್‌ಗೆ ಹಲವು ಗರಿಗಳನ್ನು ತಂದಿತ್ತ ನಾಯಕ, ಟೆಸ್ಟ್‌ ಕ್ರಿಕೆಟ್‌ ಸೇರಿದಂತೆ ಎಲ್ಲಾ ಮಾದರಿಯ ಕ್ರಿಕೆಟ್‌ನಲ್ಲೂ ಭಾರತವನ್ನು ಅಗ್ರಸ್ಥಾನಕ್ಕೇರಿಸಿದ ಮೊದಲ ನಾಯಕ ಎಂಬ ಖ್ಯಾತಿಯ ಮಹೇಂದ್ರ ಸಿಂಗ್‌ ಧೋನಿ ಟೆಸ್ಟ್‌ ಕ್ರಿಕೆಟ್‌ನಿಂದ ನಿವೃತ್ತರಾಗಿದ್ದಾರೆ. 
ಮಂಗಳವಾರ ಭಾರತ-ಆಸ್ಟ್ರೇಲಿಯಾ ನಡುವಣ ಮೂರನೇ ಟೆಸ್ಟ್‌ ಡ್ರಾಗೊಂಡ ಬೆನ್ನಲ್ಲೇ ಧೋನಿ ಹಠಾತ್ತೆಂದು ಅಚ್ಚರಿಯ ನಿರ್ಧಾರ ತೆಗೆದುಕೊಂಡಿದ್ದಾರೆ. 
ಜ.6ರಿಂದ ನಡೆಯುವ ಅಂತಿಮ ಪಂದ್ಯದಲ್ಲಿ ಭಾರತವನ್ನು ವಿರಾಟ್‌ ಕೊಹ್ಲಿ ಮುನ್ನಡೆಸಲಿದ್ದಾರೆ.. 
ಧೋನಿ ಟೆಸ್ಟ್‌ ಕ್ರಿಕೆಟ್‌ಗೆ ನಿವೃತ್ತಿ ವಿಚಾರವನ್ನು ಪ್ರಕಟಿಸಿದ ಭಾರತೀಯ ಕ್ರಿಕೆಟ್‌ ನಿಯಂತ್ರಣ ಮಂಡಳಿ (ಬಿಸಿಸಿಐ), ಅವರು ಏಕದಿನ ಮತ್ತು ಟಿ20 ಅಂತಾರಾಷ್ಟ್ರೀಯ ಕ್ರಿಕೆಟ್‌ನಲ್ಲಿ ಮುಂದುವರಿಯಲಿದ್ದಾರೆ ಎಂದು ಸ್ಪಷ್ಟಪಡಿಸಿದೆ.. 
ಆದರೆ, ಧೋನಿಯ ದಿಢೀರ್‌ ನಿರ್ಧಾರಕ್ಕೆ ಇತ್ತೀಚೆಗೆ ವಿದೇಶಿ ಪಿಚ್‌ಗಳಲ್ಲಿ ಭಾರತ ಕಂಡ ಸತತ ಸೋಲುಗಳು ಕಾರಣ ಎಂದು ಭಾವಿಸಲಾಗಿದೆ. 
ನ್ಯೂಜಿಲೆಂಡ್‌, ಇಂಗ್ಲೆಂಡ್‌, ದ.ಆಫ್ರಿಕಾ ಇದೀಗ ಆಸ್ಟ್ರೇಲಿಯಾ ಸೇರಿದಂತೆ ಹಲವು ಪ್ರವಾಸಗಳಲ್ಲಿ ಭಾರತ ಸತತವಾಗಿ ಹೀನಾಯ ಪ್ರದರ್ಶನ ನೀಡಿದ್ದರಿಂದ ಧೋನಿಯನ್ನು ನಾಯಕ ಸ್ಥಾನದಿಂದ ಕೆಳಗಿಳಿಸಬೇಕು ಎಂಬ ಕೂಗೆದ್ದಿತ್ತು. 
ಈ ಒತ್ತಡದ ಹಿನ್ನೆಲೆಯಲ್ಲಿ ಧೋನಿ ಟೆಸ್ಟ್‌ ಕ್ರಿಕೆಟ್‌ನಿಂದಲೇ ನಿವೃತ್ತರಾಗಿದ್ದಿರಬಹುದೆಂದು ಹೇಳಲಾಗಿದೆ.. 
ಅನಿರೀಕ್ಷಿತ ನಿರ್ಧಾರ: ನಾಯಕನಾಗಿ ಮೈದಾನದೊಳಗೆ ತಂಡವನ್ನು ಮುನ್ನಡೆಸುತ್ತಿದ್ದ ಧೋನಿ ಅನಿರೀಕ್ಷಿತ ನಿರ್ಧಾರಗಳನ್ನು ಕೈಗೊಂಡು ಎಲ್ಲರನ್ನೂ ಅಚ್ಚರಿಗೊಳಿಸುತ್ತಿದ್ದರು. 
ಅವರ ತೀರ್ಮಾನಗಳನ್ನು ಸುಲಭವಾಗಿ ಊಹಿಸಲು ಆಗುತ್ತಿರಲಿಲ್ಲ. 
ಬಹುತೇಕ ಸಂದರ್ಭ ಗಳಲ್ಲಿ ಅವರ ನಿರ್ಧಾರಗಳು ಯಶಸ್ವಿಯಾಗು ತ್ತಿದ್ದವು. 
ಇದು ಕೂಡ ಎಲ್ಲರನ್ನು ಅಚ್ಚರಿಗೊಳಿಸು ತ್ತಿತ್ತು. 
ಇದೇ ಅಚ್ಚರಿಯನ್ನು ಧೋನಿ ನಿವೃತ್ತಿ ಘೋಷಣೆಯಲ್ಲೂ ನೀಡಿದ್ದಾರೆ. 
ಯಾವುದೇ ಸುಳಿವನ್ನು ನೀಡ ದೇ ಮೆಲ್ಬರ್ನ್ ಟೆಸ್ಟ್‌ ಡ್ರಾಗೊಂಡ ತಕ್ಷಣ ಅವರು ನಿವೃತ್ತಿ ನಿರ್ಧಾರ ಪ್ರಕಟಿಸಿದ್ದಾರೆ. 
ಇದು ಎಲ್ಲರನ್ನೂ ಮತ್ತೂಮ್ಮೆ ಅಚ್ಚರಿಗೊಳಿಸಿದೆ.. 
ತಣ್ಣಗೆ, ನಿರ್ಲಿಪ್ತವಾಗಿ: ಸಾಮಾನ್ಯವಾಗಿ ಯಾವುದೇ ಪ್ರಖ್ಯಾತ ಆಟಗಾರ ನಿವೃತ್ತಿಯಾಗುವಾಗ ಅದನ್ನು ಮುಂಚಿತವಾಗಿಯೇ ಪ್ರಕಟಿಸಲಾಗಿರುತ್ತದೆ. 
ವಿದಾಯ ಪಂದ್ಯಕ್ಕೆ ಮಹತ್ವ ನೀಡಲಾಗಿರುತ್ತದೆ. 
ಆದರೆ ಅಂತಹ ಯಾವುದೇ ಉದ್ವೇಗಗಳಿಗೆ ಅವಕಾಶ ಕೊಡದೇ ಮೈದಾನದಲ್ಲಿದ್ದಷ್ಟೇ ತಣ್ಣಗೆ, ನಾಯಕತ್ವಕ್ಕೂ ವಿದಾಯ ಹೇಳಿದ್ದಾರೆ.. 
ಬಿಸಿಸಿಐ ಅಂಗೀಕಾರ: ಧೋನಿ ನಿವೃತ್ತಿ ನಿರ್ಧಾರವನ್ನು ಬಿಸಿಸಿಐ ಅಂಗೀಕರಿಸಿದೆ. 
ಈ ಸಂಬಂಧ ಹೇಳಿಕೆ ಬಿಡುಗಡೆ ಮಾಡಿರುವ ಬಿಸಿಸಿಐ, "ಟೆಸ್ಟ್‌ ಕ್ರಿಕೆಟ್‌ನಲ್ಲಿ ಭಾರತವನ್ನು ನಂ.1 ಸ್ಥಾನಕ್ಕೇರಿಸಿದ, ಟೆಸ್ಟ್‌ ಕ್ರಿಕೆಟ್‌ನ ಶ್ರೇಷ್ಠ ನಾಯಕರಲ್ಲೊಬ್ಬರಾಗಿರುವ ಧೋನಿ ಟೆಸ್ಟ್‌ನಿಂದ ನಿವೃತ್ತರಾಗುವ ನಿರ್ಧಾರ ತೆಗೆದುಕೊಂಡಿದ್ದಾರೆ. 
ಎಲ್ಲ ಮಾದರಿ ಕ್ರಿಕೆಟ್‌ನಲ್ಲಿ ಆಡುವುದರಿಂದ ಉಂಟಾದ ಒತ್ತಡದ ನಿಮಿತ್ತ ಅವರು ಈ ನಿರ್ಧಾರಕ್ಕೆ ಬಂದಿದ್ದಾರೆ. 
ಏಕದಿನ ಮತ್ತು ಟಿ20ಯಲ್ಲಿ ಗಮನ ಕೇಂದ್ರೀಕರಿಸುವ ದೃಷ್ಟಿಯಿಂದ ತಕ್ಷಣದಿಂದಲೇ ಜಾರಿಯಾಗುವಂತೆ ಅವರು ತಮ್ಮ ಪ್ರಕಟಿಸಿದ್ದಾರೆ. 
ಟೆಸ್ಟ್‌ ಕ್ರಿಕೆಟ್‌ಗೆ ಅವರು ನೀಡಿರುವ ಕೊಡುಗೆ ಮತ್ತು ಭಾರತಕ್ಕೆ ತಂದಿರುವ ಮುಕುಟಗಳಿಗಾಗಿ ಅವರನ್ನು ಅಭಿನಂದಿಸುತ್ತೇವೆ'.. 
ವಿದೇಶದಲ್ಲಿ ಸೋಲು: ಧೋನಿ ನಾಯಕತ್ವದಲ್ಲಿ ಭಾರತ ವಿದೇಶದಲ್ಲಿ ಸತತ ಸೋಲಿನ ಹಿನ್ನೆಲೆ ಹೊಂದಿದೆ. 
2011ರಲ್ಲಿ ಇಂಗ್ಲೆಂಡ್‌ ವಿರುದ್ಧ 4-0 ಸೋಲು, 2011-12ರಲ್ಲಿ ಆಸ್ಟ್ರೇಲಿಯಾ ವಿರುದ್ಧ 4-0 ಸೋಲು, ದ.ಆಫ್ರಿಕಾ, ನ್ಯೂಜಿಲೆಂಡ್‌ನ‌ಲ್ಲಿ ಟೆಸ್ಟ್‌ ಸರಣಿ ಸೋಲು, ಅದರ ಬೆನ್ನಲ್ಲೇ ಇಂಗ್ಲೆಂಡ್‌ 3-1ರ ಸೋಲು, ಇದೀಗ ಆಸ್ಟ್ರೇಲಿಯಾದಲ್ಲಿ 2-0ಯಿಂದ ಹಿನ್ನಡೆ ಅನುಭವಿಸಿರುವ ಹಿನ್ನೆಲೆಯಲ್ಲಿ ಧೋನಿ ನಾಯಕತ್ವ ಬಿಡಬೇಕೆಂದು ಹಲವು ಹಿರಿಯ ಆಟಗಾರರು ಟೀಕೆ ವ್ಯಕ್ತಪಡಿಸಿದ್ದರು. 
ಕೊಹ್ಲಿಯನ್ನು ಟೆಸ್ಟ್‌ ತಂಡಕ್ಕೆ ನಾಯಕನನ್ನಾಗಿ ನೇಮಿಸಬೇಕೆಂದು ಒತ್ತಡ ಹೇರಲಾಗಿತ್ತು. 
ಇವೆಲ್ಲವನ್ನು ಪರಿಗಣಿಸಿ ಧೋನಿ ಸಕಾಲದಲ್ಲಿ ನಾಯಕತ್ವ ತ್ಯಜಿಸಿದ್ದಾರೆ ಎನ್ನಲಾಗಿದೆ.. 
ಶ್ರೇಷ್ಠ ನಾಯಕ: ಧೋನಿಯ ಮೇಲೆ ವಿದೇಶದಲ್ಲಿ ಹೀನಾಯ ಸೋಲಿನ ಆರೋಪವಿದ್ದರೂ ಅವರು ಟೆಸ್ಟ್‌ ಕ್ರಿಕೆಟ್‌ನ ಶ್ರೇಷ್ಠ ನಾಯಕರೆಂಬ ಹೆಗ್ಗಳಿಕೆ ಹೊಂದಿದ್ದಾರೆ. 
ಭಾರತ ಕ್ರಿಕೆಟ್‌ನ ಶ್ರೇಷ್ಠ ಟೆಸ್ಟ್‌ ನಾಯಕ ಎಂಬ ಹೆಗ್ಗಳಿಕೆ ಹೊಂದಿದ್ದ ಸೌರವ್‌ ಗಂಗೂಲಿ, ಧೋನಿಯನ್ನು ಭಾರತದ ಅತಿಶ್ರೇಷ್ಠ ನಾಯಕ ಎಂದು ಬಣ್ಣಿಸಿದ್ದರು. 
ಒಟ್ಟು 60 ಟೆಸ್ಟ್‌ಗಳಲ್ಲಿ ಭಾರತ ಮುನ್ನಡೆಸಿರುವ ಅವರು 27 ಟೆಸ್ಟ್‌ಗಳಲ್ಲಿ ಭಾರತವನ್ನು ಗೆಲ್ಲಿಸಿದ್ದರೆ, ವಿದೇಶಗಳಲ್ಲಿ 15, ಭಾರತದಲ್ಲಿ 3 ಸೋಲು ಸಹಿತ 18 ಪಂದ್ಯಗಳಲ್ಲಿ ಸೋಲನುಭವಿಸಿದ್ದಾರೆ. 
2009ರ ಐಸಿಸಿ ಟೆಸ್ಟ್‌ ತಂಡದ ನಾಯಕರಾಗಿ ಆಯ್ಕೆಯಾಗಿದ್ದರು.. 
90 ಪಂದ್ಯ: ಭಾರತ ಪರ ಧೋನಿ ಆಡಿರುವ ಟೆಸ್ಟ್‌ ಪಂದ್ಯಗಳು. 
60 ಪಂದ್ಯ: ಟೆಸ್ಟ್‌ ತಂಡದ ನಾಯಕನಾಗಿ ಆಡಿದ ಪಂದ್ಯಗಳು. 
27 ಗೆಲುವು: ಧೋನಿ ನಾಯಕತ್ವ ದಲ್ಲಿ ಭಾರತಕ್ಕೆ ಲಭ್ಯವಾದ ಜಯ. 
18 ಸೋಲು: ಸೋತ ಟೆಸ್ಟ್‌ ಪಂದ್ಯಗಳಲ್ಲಿ ಪೈಕಿ 15 ವಿದೇಶದವು. 
6 ಸರಣಿ: ವಿದೇಶದಲ್ಲಿ ಒಂದರ ಹಿಂದೊಂದರಂತೆ ಸರಣಿ ಸೋಲು. 
 . 

--------------------- Summary -----------------------------
ಮೆಲ್ಬರ್ನ್: ವಿಶ್ವ ಕ್ರಿಕೆಟ್‌ನ ಮಹಾನ್‌ ನಾಯಕರಲ್ಲೊಬ್ಬ, ಭಾರತೀಯ ಕ್ರಿಕೆಟ್‌ಗೆ ಹಲವು ಗರಿಗಳನ್ನು ತಂದಿತ್ತ ನಾಯಕ, ಟೆಸ್ಟ್‌ ಕ್ರಿಕೆಟ್‌ ಸೇರಿದಂತೆ ಎಲ್ಲಾ ಮಾದರಿಯ ಕ್ರಿಕೆಟ್‌ನಲ್ಲೂ ಭಾರತವನ್ನು ಅಗ್ರಸ್ಥಾನಕ್ಕೇರಿಸಿದ ಮೊದಲ ನಾಯಕ ಎಂಬ ಖ್ಯಾತಿಯ ಮಹೇಂದ್ರ ಸಿಂಗ್‌ ಧೋನಿ ಟೆಸ್ಟ್‌ ಕ್ರಿಕೆಟ್‌ನಿಂದ ನಿವೃತ್ತರಾಗಿದ್ದಾರೆ. 
ಧೋನಿ ಟೆಸ್ಟ್‌ ಕ್ರಿಕೆಟ್‌ಗೆ ನಿವೃತ್ತಿ ವಿಚಾರವನ್ನು ಪ್ರಕಟಿಸಿದ ಭಾರತೀಯ ಕ್ರಿಕೆಟ್‌ ನಿಯಂತ್ರಣ ಮಂಡಳಿ (ಬಿಸಿಸಿಐ), ಅವರು ಏಕದಿನ ಮತ್ತು ಟಿ20 ಅಂತಾರಾಷ್ಟ್ರೀಯ ಕ್ರಿಕೆಟ್‌ನಲ್ಲಿ ಮುಂದುವರಿಯಲಿದ್ದಾರೆ ಎಂದು ಸ್ಪಷ್ಟಪಡಿಸಿದೆ.. 
ಈ ಸಂಬಂಧ ಹೇಳಿಕೆ ಬಿಡುಗಡೆ ಮಾಡಿರುವ ಬಿಸಿಸಿಐ, "ಟೆಸ್ಟ್‌ ಕ್ರಿಕೆಟ್‌ನಲ್ಲಿ ಭಾರತವನ್ನು ನಂ.1 ಸ್ಥಾನಕ್ಕೇರಿಸಿದ, ಟೆಸ್ಟ್‌ ಕ್ರಿಕೆಟ್‌ನ ಶ್ರೇಷ್ಠ ನಾಯಕರಲ್ಲೊಬ್ಬರಾಗಿರುವ ಧೋನಿ ಟೆಸ್ಟ್‌ನಿಂದ ನಿವೃತ್ತರಾಗುವ ನಿರ್ಧಾರ ತೆಗೆದುಕೊಂಡಿದ್ದಾರೆ. 
2011ರಲ್ಲಿ ಇಂಗ್ಲೆಂಡ್‌ ವಿರುದ್ಧ 4-0 ಸೋಲು, 2011-12ರಲ್ಲಿ ಆಸ್ಟ್ರೇಲಿಯಾ ವಿರುದ್ಧ 4-0 ಸೋಲು, ದ.ಆಫ್ರಿಕಾ, ನ್ಯೂಜಿಲೆಂಡ್‌ನ‌ಲ್ಲಿ ಟೆಸ್ಟ್‌ ಸರಣಿ ಸೋಲು, ಅದರ ಬೆನ್ನಲ್ಲೇ ಇಂಗ್ಲೆಂಡ್‌ 3-1ರ ಸೋಲು, ಇದೀಗ ಆಸ್ಟ್ರೇಲಿಯಾದಲ್ಲಿ 2-0ಯಿಂದ ಹಿನ್ನಡೆ ಅನುಭವಿಸಿರುವ ಹಿನ್ನೆಲೆಯಲ್ಲಿ ಧೋನಿ ನಾಯಕತ್ವ ಬಿಡಬೇಕೆಂದು ಹಲವು ಹಿರಿಯ ಆಟಗಾರರು ಟೀಕೆ ವ್ಯಕ್ತಪಡಿಸಿದ್ದರು. 
ಶ್ರೇಷ್ಠ ನಾಯಕ: ಧೋನಿಯ ಮೇಲೆ ವಿದೇಶದಲ್ಲಿ ಹೀನಾಯ ಸೋಲಿನ ಆರೋಪವಿದ್ದರೂ ಅವರು ಟೆಸ್ಟ್‌ ಕ್ರಿಕೆಟ್‌ನ ಶ್ರೇಷ್ಠ ನಾಯಕರೆಂಬ ಹೆಗ್ಗಳಿಕೆ ಹೊಂದಿದ್ದಾರೆ. 
ಭಾರತ ಕ್ರಿಕೆಟ್‌ನ ಶ್ರೇಷ್ಠ ಟೆಸ್ಟ್‌ ನಾಯಕ ಎಂಬ ಹೆಗ್ಗಳಿಕೆ ಹೊಂದಿದ್ದ ಸೌರವ್‌ ಗಂಗೂಲಿ, ಧೋನಿಯನ್ನು ಭಾರತದ ಅತಿಶ್ರೇಷ್ಠ ನಾಯಕ ಎಂದು ಬಣ್ಣಿಸಿದ್ದರು. 
