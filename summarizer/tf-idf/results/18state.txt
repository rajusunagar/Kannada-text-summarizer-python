ಬೆಂಗಳೂರು: ನೀವು ಗ್ರಾಮೀಣ ಪ್ರದೇಶದಲ್ಲಿ ಸರ್ಕಾರಿ ಜಮೀನಿನಲ್ಲಿ (30-40 ಹಾಗೂ 40-60 ಸುತ್ತಳತೆ ನಿವೇಶನದಲ್ಲಿ) ಮನೆ ಕಟ್ಟಿಕೊಂಡಿದ್ದೀರಾ? ಹಾಗಿದ್ದರೆ, ನಿಮ್ಮನ್ನು ಯಾರೂ ಒಕ್ಕಲೆಬ್ಬಿಸಲು ಸಾಧ್ಯವಿಲ್ಲ. 
ಒಂದು ವೇಳೆ ನಗರ ಪ್ರದೇಶಗಳಲ್ಲಿ ನೀವು ಸರ್ಕಾರಿ ಜಮೀನಿನಲ್ಲಿ ಮನೆ ಕಟ್ಟಿಕೊಂಡಿದ್ದರೆ ಸಂಬಂಧ ಪಟ್ಟ ಕಾಯ್ದೆಗೆ ರಾಜ್ಯಪಾಲರ ಅನುಮೋದನೆ ದೊರೆಯುವವರೆಗೂ ಅಧಿಕಾರಿಗಳು ನಿಮ್ಮ ಸುದ್ದಿಗೆ ಬರುವಂತಿಲ್ಲ.. 
ಅಷ್ಟೆ ಅಲ್ಲ, ರಾಜ್ಯದ ಪಾರಂಪರಿಕ ಅರಣ್ಯಗಳಲ್ಲಿ ಬುಡಕಟ್ಟು ಜನಾಂಗದವರು ಹಾಗೂ ಪರಿಶಿಷ್ಟರು ಸಾಗುವಳಿ ಮಾಡಿಕೊಂಡಿರುವ ಜಮೀನು ಅತಿಕ್ರಮಣ ಕುರಿತು ಗ್ರಾಮ ಸಮಿತಿಗಳು ರಚನೆಯಾಗಿ, ಈ ವಿವಾದವನ್ನು ಇತ್ಯರ್ಥಗೊಳಿಸುವವರೆಗೂ ರೈತರನ್ನು ಯಾರೂ ಒಕ್ಕಲೆಬ್ಬಿಸುವಂತಿಲ್ಲ.ಮಹತ್ವದ ಈ ಮೂರು ಸ್ಪಷ್ಟನೆಗಳನ್ನು ಮಂಗಳವಾರ ಕಾನೂನು ಸಚಿವ ಟಿ.ಬಿ. 
ಜಯಚಂದ್ರ ನೀಡಿದ್ದಾರೆ.. 
ಸಕ್ರಮಕ್ಕೆ ಅವಕಾಶ:ಸುದ್ದಿಗೋಷ್ಠಿಯಲ್ಲಿ ಮಾತನಾಡಿದ ಅವರು, ಭೂ ಕಂದಾಯ ಕಾಯ್ದೆಗೆ 94 ಸಿ ತಿದ್ದುಪಡಿಯನ್ನು ಕಳೆದ ಜೂನ್‌ 25ರಂದೇ ತರಲಾಗಿದೆ. 
ಈ ಕಾಯ್ದೆಯ ಅಡಿಯಲ್ಲಿ ಗ್ರಾಮೀಣ ಪ್ರದೇಶಗಳಲ್ಲಿ ಸರ್ಕಾರಿ ಜಮೀನಿನಲ್ಲಿ ಮನೆ ಕಟ್ಟಿಕೊಂಡವರಿಗೆ ಸಂಪೂರ್ಣ ಸುರಕ್ಷತೆಯಿದೆ. 
30-40 ಸುತ್ತಳತೆ ನಿವೇಶನದಲ್ಲಿ ಮನೆ ಕಟ್ಟಿಕೊಂಡವರಿಗೆ ಮಾರ್ಗದರ್ಶಿ ದರದ ಶೇ. 
10ರಷ್ಟು ಮೊತ್ತವನ್ನು ಹಾಗೂ 40-60 ಸುತ್ತಳತೆ ನಿವೇಶನದಲ್ಲಿ ಮನೆ ಕಟ್ಟಿಕೊಂಡವರಿಗೆ ಶೇ. 
20ರಷ್ಟು ಮೊತ್ತವನ್ನು ದಂಡವಾಗಿ ವಿಧಿಸಿ ಸಕ್ರಮ ಗೊಳಿಸಲು ಕಾಯ್ದೆಯಡಿ ಅವಕಾಶವಿದೆ.. 
ಹೀಗಾಗಿ ಗ್ರಾಮೀಣ ಪ್ರದೇಶಗಳಲ್ಲಿ ಸರ್ಕಾರಿ ಜಮೀನಿನಲ್ಲಿ ಮನೆ ಕಟ್ಟಿಕೊಂಡು 94 ಸಿ ಅಡಿಯಲ್ಲಿ ಸಕ್ರಮಕ್ಕಾಗಿ ಅರ್ಜಿ ಹಾಕಿಕೊಂಡವರನ್ನು ಒಕ್ಕಲೆಬ್ಬಿಸದಂತೆ ಕಾಯ್ದೆ ಅಡಿ ಸುರಕ್ಷತೆಯಿದೆ. 
ಆದರೆ, ಬಹುತೇಕ ಮಂದಿಗೆ ಇದು ಗೊತ್ತಿಲ್ಲ. 
ಈ ಬಗ್ಗೆ ಅಧಿಕಾರಿಗಳಿಗೆ ಸೂಚನೆ ನೀಡಲಾಗುವುದು ಎಂದರು.. 
ಇದೇ ರೀತಿ ನಗರ ಪ್ರದೇಶಗಳಲ್ಲಿ ಸರ್ಕಾರಿ ಜಮೀನಿನಲ್ಲಿ ಮನೆ ಕಟ್ಟಿಕೊಂಡವರಿಗೆ ಸಂಬಂಧಪಟ್ಟ ಕಾಯ್ದೆ ಪ್ರಸ್ತುತ ರಾಜ್ಯಪಾಲರ ಅವಗಾಹನೆಯಲ್ಲಿದೆ. 
ಹೀಗಾಗಿ ಈ ಕಾಯ್ದೆಯ ಬಗ್ಗೆ ರಾಜ್ಯಪಾಲರ ಅಂತಿಮ ಅನುಮೋದನೆ ದೊರೆಯುವವರೆಗೂ ಅವರನ್ನು ಒಕ್ಕಲೆಬ್ಬಿಸದಂತೆ ಸೂಚನೆ ನೀಡಲಾಗಿದೆ ಎಂದರು.. 
ಪಾರಂಪರಿಕ ಅರಣ್ಯ:ಪಾರಂಪರಿಕ ಅರಣ್ಯಗಳಲ್ಲಿ ಬುಡಕಟ್ಟುಜನಾಂಗ ಹಾಗೂ ಪರಿಶಿಷ್ಟರು ಸಾಗುವಳಿ ಮಾಡಿಕೊಂಡಿರುವ ಜಮೀನುಗಳು ಹಾಗೂ ಮನೆಗಳಿಗೆ ಸಂಬಂಧಿಸಿದ ವಿವಾದವನ್ನು ಸ್ಥಳೀಯವಾಗಿ ಗ್ರಾಮ ಸಮಿತಿಗಳೇ ನಿರ್ವಹಿಸಬೇಕಿದೆ. 
ಆದರೆ, ಇನ್ನು ಹಲವು ಕಡೆ ಗ್ರಾಮ ಸಮಿತಿಗಳು ರಚನೆಯಾಗಿಲ್ಲ. 
ಹೀಗಾಗಿ ಎಲ್ಲಿಯವರೆಗೂ ಗ್ರಾಮ ಸಮಿತಿಗಳು ರಚನೆಯಾಗಿ ಈ ವಿವಾದಗಳ ಬಗ್ಗೆ ತೀರ್ಮಾನ ಕೈಗೊಳ್ಳುವುದಿಲ್ಲವೋ ಅಲ್ಲಿಯವರೆಗೂ ಪಾರಂಪರಿಕ ಅರಣ್ಯಗಳ ಒತ್ತುವರಿಯನ್ನು ತೆರವುಗೊಳಿಸದಂತೆ ಸೂಚನೆ ನೀಡಲಾಗಿದೆ ಎಂದು ಅವರು ಸ್ಪಷ್ಟಪಡಿಸಿದರು.. 
ಆದರೆ, ಅರಣ್ಯ ಇಲಾಖೆಯು ಹಲವಾರು ಕಡೆ ಇಂತಹ ಜಮೀನುಗಳಲ್ಲಿ ರೈತರನ್ನು ಒಕ್ಕಲೆಬ್ಬಿಸುತ್ತಿದೆಯಲ್ಲ ಎಂಬ ಪ್ರಶ್ನೆಗೆ ಯಾವ ಪ್ರದೇಶಗಳಲ್ಲಿ ಗ್ರಾಮ ಸಮಿತಿ ರಚನೆಯಾಗಿ ವಿವಾದವನ್ನು ಇತ್ಯರ್ಥಪಡಿಸಿದೆಯೋ ಅಲ್ಲಿ ಮಾತ್ರ ಅತಿಕ್ರಮಣಕಾರರನ್ನು ಖುಲ್ಲಾಗೊಳಿಸಲಾಗುತ್ತಿದೆ. 
ಗ್ರಾಮ ಸಮಿತಿ ರಚನೆಯಾಗದ ಕಡೆ ಅಂತಹ ಪ್ರಕ್ರಿಯೆ ನಡೆದಿಲ್ಲ ಎಂದು ತಿಳಿಸಿದರು.ಪಾರಂಪರಿಕ ಅರಣ್ಯದಲ್ಲಿ ಸಾಗುವಳಿ ಸಕ್ರಮಕ್ಕೆ ಸಂಬಂಧಿಸಿದಂತೆ ಇದುವರೆಗೂ 1,81,914 ಅರ್ಜಿಗಳು ಸ್ವೀಕಾರವಾಗಿದ್ದು, ಒಟ್ಟು 35,041.18 ಎಕರೆ ಜಮೀನು ವಿವಾದದಲ್ಲಿದೆ ಎಂದು ಅವರು ಮಾಹಿತಿ ನೀಡಿದರು.. 
*ಒತ್ತುವರಿ ಮಾಡಿದವರಿಗೆ ಸರ್ಕಾರದಿಂದ ತಾತ್ಕಾಲಿಕ "ರಕ್ಷಣೆ'*ಗ್ರಾಮೀಣ ಪ್ರದೇಶದಲ್ಲಿ ಶೇ.10 ಅಥವಾ 20ರಷ್ಟು ದಂಡ ಕಟ್ಟಿದರೆ ಅಕ್ರಮ-ಸಕ್ರಮ* ನಗರದಲ್ಲಿ ಮನೆ ಕಟ್ಟಿದ್ದರೆ ಕಾಯ್ದೆ ಜಾರಿವರೆಗೆ ತೆರವು ಮಾಡಬೇಕಿಲ್ಲ* ಗ್ರಾಮ ಸಮಿತಿ ರಚನೆವರೆಗೆ ಪಾರಂಪರಿಕ ಅರಣ್ಯ ಒತ್ತುವರಿ ರೈತರನ್ನು ಒಕ್ಕಲೆಬ್ಬಿಸುವಂತಿಲ್ಲ . 

--------------------- Summary -----------------------------
ಅಷ್ಟೆ ಅಲ್ಲ, ರಾಜ್ಯದ ಪಾರಂಪರಿಕ ಅರಣ್ಯಗಳಲ್ಲಿ ಬುಡಕಟ್ಟು ಜನಾಂಗದವರು ಹಾಗೂ ಪರಿಶಿಷ್ಟರು ಸಾಗುವಳಿ ಮಾಡಿಕೊಂಡಿರುವ ಜಮೀನು ಅತಿಕ್ರಮಣ ಕುರಿತು ಗ್ರಾಮ ಸಮಿತಿಗಳು ರಚನೆಯಾಗಿ, ಈ ವಿವಾದವನ್ನು ಇತ್ಯರ್ಥಗೊಳಿಸುವವರೆಗೂ ರೈತರನ್ನು ಯಾರೂ ಒಕ್ಕಲೆಬ್ಬಿಸುವಂತಿಲ್ಲ.ಮಹತ್ವದ ಈ ಮೂರು ಸ್ಪಷ್ಟನೆಗಳನ್ನು ಮಂಗಳವಾರ ಕಾನೂನು ಸಚಿವ ಟಿ.ಬಿ. 
ಪಾರಂಪರಿಕ ಅರಣ್ಯ:ಪಾರಂಪರಿಕ ಅರಣ್ಯಗಳಲ್ಲಿ ಬುಡಕಟ್ಟುಜನಾಂಗ ಹಾಗೂ ಪರಿಶಿಷ್ಟರು ಸಾಗುವಳಿ ಮಾಡಿಕೊಂಡಿರುವ ಜಮೀನುಗಳು ಹಾಗೂ ಮನೆಗಳಿಗೆ ಸಂಬಂಧಿಸಿದ ವಿವಾದವನ್ನು ಸ್ಥಳೀಯವಾಗಿ ಗ್ರಾಮ ಸಮಿತಿಗಳೇ ನಿರ್ವಹಿಸಬೇಕಿದೆ. 
ಗ್ರಾಮ ಸಮಿತಿ ರಚನೆಯಾಗದ ಕಡೆ ಅಂತಹ ಪ್ರಕ್ರಿಯೆ ನಡೆದಿಲ್ಲ ಎಂದು ತಿಳಿಸಿದರು.ಪಾರಂಪರಿಕ ಅರಣ್ಯದಲ್ಲಿ ಸಾಗುವಳಿ ಸಕ್ರಮಕ್ಕೆ ಸಂಬಂಧಿಸಿದಂತೆ ಇದುವರೆಗೂ 1,81,914 ಅರ್ಜಿಗಳು ಸ್ವೀಕಾರವಾಗಿದ್ದು, ಒಟ್ಟು 35,041.18 ಎಕರೆ ಜಮೀನು ವಿವಾದದಲ್ಲಿದೆ ಎಂದು ಅವರು ಮಾಹಿತಿ ನೀಡಿದರು.. 
*ಒತ್ತುವರಿ ಮಾಡಿದವರಿಗೆ ಸರ್ಕಾರದಿಂದ ತಾತ್ಕಾಲಿಕ "ರಕ್ಷಣೆ'*ಗ್ರಾಮೀಣ ಪ್ರದೇಶದಲ್ಲಿ ಶೇ.10 ಅಥವಾ 20ರಷ್ಟು ದಂಡ ಕಟ್ಟಿದರೆ ಅಕ್ರಮ-ಸಕ್ರಮ* ನಗರದಲ್ಲಿ ಮನೆ ಕಟ್ಟಿದ್ದರೆ ಕಾಯ್ದೆ ಜಾರಿವರೆಗೆ ತೆರವು ಮಾಡಬೇಕಿಲ್ಲ* ಗ್ರಾಮ ಸಮಿತಿ ರಚನೆವರೆಗೆ ಪಾರಂಪರಿಕ ಅರಣ್ಯ ಒತ್ತುವರಿ ರೈತರನ್ನು ಒಕ್ಕಲೆಬ್ಬಿಸುವಂತಿಲ್ಲ . 
