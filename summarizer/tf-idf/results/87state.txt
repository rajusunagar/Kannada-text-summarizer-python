ಬೆಂಗಳೂರು: ಮೂಢನಂಬಿಕೆ ನಿಷೇಧ ಕರಡು ವಿಧೇಯಕ ಪರಿಷ್ಕರಣೆಗೆ ಸದನ ಸಮಿತಿ ರಚಿಸಬೇಕು, ಸಾಮಾಜಿಕ ತಾರತಮ್ಯ ನಿವಾರಿಸಬೇಕು ಎಂಬುದು ಸೇರಿದಂತೆ ವಿವಿಧ ಬೇಡಿಕೆಗಳ ಈಡೇರಿಕೆಗೆ ಒತ್ತಾಯಿಸಿ ರಾಜ್ಯದ ನೂರಾರು ಮಠಾಧೀಶರು ಸೋಮವಾರದಿಂದ ಮೂರು ದಿನಗಳ ಉಪವಾಸ ಸತ್ಯಾಗ್ರಹ ಆರಂಭಿಸಿದ್ದಾರೆ. 
ಫ್ರೀಡಂಪಾರ್ಕ್‌ನಲ್ಲಿ ಆರಂಭವಾಗಿರುವ ಮಠಾಧೀಶರ ನಿರಶನದಲ್ಲಿ ರಾಜ್ಯದ ವಿವಿಧ ಜಿಲ್ಲೆಗಳಲ್ಲಿನ ಪ್ರಗತಿಪರ ಸಾಹಿತಿಗಳು, ರಾಜಕೀಯ ವ್ಯಕ್ತಿಗಳು ಭಾಗವಹಿಸಿ ಮೂಢನಂಬಿಕೆ ನಿಷೇಧಿಸುವ ಕಾನೂನು ಜಾರಿಗೆ ಬೆಂಬಲ ಸೂಚಿಸಿದರು.. 
ಪ್ರಗತಿಪರ ಮಠಾಧೀಶರ ವೇದಿಕೆಯ ಅಧ್ಯಕ್ಷತೆ ವಹಿಸಿರುವ ನಿಡುಮಾಮಿಡಿ ಮಹಾಸಂಸ್ಥಾನ ಮಠದ ಪೀಠಾಧ್ಯಕ್ಷ ವೀರಭದ್ರ ಚನ್ನಮಲ್ಲ ಸ್ವಾಮೀಜಿ ಮಾತನಾಡಿ, ಮೂಢನಂಬಿಕೆ ನಿಷೇಧ ಕುರಿತು ಸರ್ಕಾರದ ಮುಂದೆ ಎರಡು ಕರಡು ವಿಧೇಯಕಗಳಿವೆ. 
ಅವುಗಳನ್ನು ಪರಿಷ್ಕರಿಸಿ ಸರ್ಕಾರಕ್ಕೆ ಶಿಫಾರಸು ಮಾಡಲು ಕೂಡಲೇ ಸದನ ಸಮಿತಿ ರಚಿಸಬೇಕು ಎಂದು ಒತ್ತಾಯಿಸಿದರು.. 
ಮಡೆಸ್ನಾನದ ಬಳಿಕ ಎಡೆಸ್ನಾನ ಆರಂಭಗೊಂಡಿದೆ. 
ಈ ಆಚರಣೆಯಿಂದ ಆಹಾರ ವ್ಯರ್ಥವಾಗುತ್ತದೆಯೇ ವಿನಹ ಯಾವುದೇ ಪಾಪ ಅಥವಾ ದೋಷ ಪರಿಹಾರವಾಗುವುದಿಲ್ಲ. 
ಇಂತಹ ಮೂಢನಂಬಿಕೆ ಆಚರಣೆಗಳನ್ನು ತಡೆಯುವಂತಹ ಕಾನೂನನ್ನು ಸರ್ಕಾರ ಜಾರಿ ಮಾಡಬೇಕು ಎಂದು ಆಗ್ರಹಿಸಿದರು.. 
ಮೂಢನಂಬಿಕೆ ನಿಷೇಧ ಮಾಡುವ ಬೇಡಿಕೆಗಳು ಶೇ. 
95ರಷ್ಟು ಸಮಾಜಮುಖೀಯಾಗಿದ್ದು, ಉಳಿದ ಶೇ.5 ಬೇಡಿಕೆಗಳು ಮಾತ್ರ ಧಾರ್ಮಿಕ ನೆಲೆಯಲ್ಲಿವೆ. 
ಕಾಯ್ದೆ ಒಂದು ವರ್ಷದ ಹಿಂದೆಯೇ ಜಾರಿಯಾಗಬೇಕಿತ್ತು. 
ಆದರೆ, ಕೆಲವು ಪಟ್ಟಭದ್ರ ಹಿತಾಸಕ್ತಿಗಳು ಈ ಬಗ್ಗೆ ಅಪಪ್ರಚಾರ ಮಾಡಿದ ಹಿನ್ನೆಲೆಯಲ್ಲಿ ಕಾಯ್ದೆ ಜಾರಿ ವಿಚಾರ ಮೂಲೆಗುಂಪಾಯಿತು ಎಂದು ಅಸಮಾಧಾನ ವ್ಯಕ್ತಪಡಿಸಿದರು.ನ. 
25, 29 ಹಾಗೂ 30ರಂದು ಮಡೆಸ್ನಾನ, ಎಡೆಸ್ನಾನ ನಡೆಯುವ ಸಾಧ್ಯತೆಗಳಿರುವ ಹಿನ್ನೆಲೆಯಲ್ಲಿ ಅನಿಷ್ಟ ಕಂದಾಚಾರ ನಿಷೇಧಿಸುವಂತೆ ಸರ್ಕಾರದ ಗಮನ ಸೆಳೆಯಲು ನಾವು ಈ ಸತ್ಯಾಗ್ರಹ ಹಮ್ಮಿಕೊಂಡಿರುವುದಾಗಿ ಅವರು ತಿಳಿಸಿದರು.. 
13 ಬೇಡಿಕೆಗಳ ಈಡೇರಿಸಿ:ಕೇವಲ ಮೂಢನಂಬಿಕೆ ನಿಷೇಧ ಮಾತ್ರವಲ್ಲದೆ, ದೇವದಾಸಿ ಪದ್ಧತಿ ನಿಷೇಧ, ಹೈದರಾಬಾದ್‌ ಕರ್ನಾಟಕ ಸಮಸ್ಯೆ ಬಗೆಹರಿಸುವುದು, ಗುತ್ತಿಗೆ ಪೌರಕಾರ್ಮಿಕ ಪದ್ಧತಿ ರದ್ದುಗೊಳಿಸುವುದು ಸೇರಿದಂತೆ ಒಟ್ಟಾರೆ ಪ್ರಮುಖ 13 ಬೇಡಿಕೆಗಳನ್ನು ಈಡೇರಿಸಬೇಕು. 
ಈ ವಿಚಾರದಲ್ಲಿ ಪ್ರಮುಖ ಮಠಾಧೀಶರ ಸಭೆ ಕರೆದು ಸರ್ಕಾರ ಒಮ್ಮತದ ಅಭಿಪ್ರಾಯ ಸಂಗ್ರಹಿಸಬೇಕು ಎಂದು ಹೇಳಿದರು.. 
ಬೇಲಿ ಮಠದ ಶಿವಾನುಭವ ಚರಮೂರ್ತಿ ಶಿವರುದ್ರ ಸ್ವಾಮೀಜಿ ಮಾತನಾಡಿ, ಮಡೆಸ್ನಾನ ಹೆಸರಿನಲ್ಲಿ ಅಮಾಯಕರ ಮೇಲೆ ಶೋಷಣೆ ನಡೆಯುತ್ತಿದೆ. 
ಧರ್ಮದ ಹೆಸರಿನಲ್ಲಿ ಮೌಢಾÂಚರಣೆಗೆ ಬೆಂಬಲ ಸೂಚಿಸುತ್ತಿರುವುದು ತಪ್ಪು ಎಂದರು.ಸಾಣೆಹಳ್ಳಿ ಮಠದ ಡಾ.ಪಂಡಿತಾರಾಧ್ಯ ಶಿವಾಚಾರ್ಯ ಸ್ವಾಮೀಜಿ ಮಾತನಾಡಿ, ಜ್ಞಾನವಂತರು ಮೂಢನಂಬಿಕೆ ದಾಸರಾಗುತ್ತಿದ್ದಾರೆ. 
ವ್ಯಕ್ತಿಗಳು ತಮ್ಮ ಆಲೋಚನಾ ಕ್ರಮ ಬದಲು ಮಾಡಿಕೊಳ್ಳದ ಹೊರತು ದೇಶ ಬದಲಾಯಿಸಲು ಸಾಧ್ಯವಿಲ್ಲ ಎಂದು ತಿಳಿಸಿದರು. 
ಯಡಿಯೂರುಶ್ರೀ ತೋಂಟದ ಸಿದ್ದಲಿಂಗಸ್ವಾಮೀಜಿ, ಕಲಬುರಗಿಯ ಶರಣಬಸವ ಸ್ವಾಮೀಜಿ, ಹುಕ್ಕೇರಿಯ ಪಂಚಮ ಶಿವಲಿಂಗಸ್ವಾಮೀಜಿ, ವಿಶ್ವ ಒಕ್ಕಲಿಗರ ಮಠದ ಚಂದ್ರಶೇಖರನಾಥ ಸ್ವಾಮೀಜಿ, ಸಾಹಿತಿ ಡಾ.ಕೆ.ಮರಳಸಿದ್ದಪ್ಪ, ಜನವಾದಿ ಮಹಿಳಾ ಸಂಘಟನೆಯ ವಿಮಲಾ ಸೇರಿದಂತೆ ಬರಹಗಾರರು, ಪ್ರಗತಿಪರ ಚಿಂತಕರು ಪ್ರತಿಭಟನೆಯಲ್ಲಿ ಭಾಗವಹಿಸಿದ್ದರು.. 
ಪ್ರತಿಯೊಬ್ಬರು ವೈಜ್ಞಾನಿಕ ಮನೋಭಾವ ಬೆಳೆಸಿಕೊಂಡು ಸಮಾನತೆ ಸಂದೇಶ ಸಾರಬೇಕು. 
ಆಸ್ಪೃಶ್ಯತೆ ತೊಡೆದು ಹಾಕಬೇಕು.- ಪ್ರೊ.ಕೆ.ಎಸ್‌.ಭಗವಾನ್‌, ಪ್ರಗತಿ ಪರ ಚಿಂತಕ. 
ಅನಿಷ್ಟ ಪದ್ಧತಿಗಳನ್ನು ತೊಡೆದು ಹಾಕಲು ಪ್ರಚಾರಾಂದೋಲನ ಬೇಕು. 
13 ಬೇಡಿಕೆಗಳ ಬದಲು ನ್ಯಾಯಯುತವಾಗಿ ಎರಡು-ಮೂರು ಬೇಡಿಕೆ ಮುಂದಿಟ್ಟುಕೊಂಡಿದ್ದರೆ ಸರ್ಕಾರದ ಬೆಂಬಲ ದೊರೆಯುತ್ತಿತ್ತು.- ಡಾ.ಕೆ.ಮರುಳ ಸಿದ್ದಪ್ಪ, ಸಾಹಿತಿ. 
ಗೊಲ್ಲರಹಟ್ಟಿ ಸಮೀಪದಲ್ಲಿ ನಡೆಯುತ್ತಿರುವ ಹೆಣ್ಣು ಮಕ್ಕಳ ಶೋಷಣೆ ನಿಲ್ಲಬೇಕು. 
ಋತುಮತಿ ಸಂದರ್ಭದಲ್ಲಿ ಊರಿನಿಂದ ಹೊರಹಾಕುವುದು ಅನಿಷ್ಟ ಪದ್ಧತಿ. 
ಇಂತಹ ಪದ್ಧತಿಗಳಿಗೆ ಜನರು ಸಹಕರಿಸಬಾರದು.- ಚಂದ್ರಶೇಖರನಾಥ ಸ್ವಾಮೀಜಿ, ವಿಶ್ವ ಒಕ್ಕಲಿಗರ ಪೀಠ. 

--------------------- Summary -----------------------------
ಬೆಂಗಳೂರು: ಮೂಢನಂಬಿಕೆ ನಿಷೇಧ ಕರಡು ವಿಧೇಯಕ ಪರಿಷ್ಕರಣೆಗೆ ಸದನ ಸಮಿತಿ ರಚಿಸಬೇಕು, ಸಾಮಾಜಿಕ ತಾರತಮ್ಯ ನಿವಾರಿಸಬೇಕು ಎಂಬುದು ಸೇರಿದಂತೆ ವಿವಿಧ ಬೇಡಿಕೆಗಳ ಈಡೇರಿಕೆಗೆ ಒತ್ತಾಯಿಸಿ ರಾಜ್ಯದ ನೂರಾರು ಮಠಾಧೀಶರು ಸೋಮವಾರದಿಂದ ಮೂರು ದಿನಗಳ ಉಪವಾಸ ಸತ್ಯಾಗ್ರಹ ಆರಂಭಿಸಿದ್ದಾರೆ. 
ಫ್ರೀಡಂಪಾರ್ಕ್‌ನಲ್ಲಿ ಆರಂಭವಾಗಿರುವ ಮಠಾಧೀಶರ ನಿರಶನದಲ್ಲಿ ರಾಜ್ಯದ ವಿವಿಧ ಜಿಲ್ಲೆಗಳಲ್ಲಿನ ಪ್ರಗತಿಪರ ಸಾಹಿತಿಗಳು, ರಾಜಕೀಯ ವ್ಯಕ್ತಿಗಳು ಭಾಗವಹಿಸಿ ಮೂಢನಂಬಿಕೆ ನಿಷೇಧಿಸುವ ಕಾನೂನು ಜಾರಿಗೆ ಬೆಂಬಲ ಸೂಚಿಸಿದರು.. 
ಪ್ರಗತಿಪರ ಮಠಾಧೀಶರ ವೇದಿಕೆಯ ಅಧ್ಯಕ್ಷತೆ ವಹಿಸಿರುವ ನಿಡುಮಾಮಿಡಿ ಮಹಾಸಂಸ್ಥಾನ ಮಠದ ಪೀಠಾಧ್ಯಕ್ಷ ವೀರಭದ್ರ ಚನ್ನಮಲ್ಲ ಸ್ವಾಮೀಜಿ ಮಾತನಾಡಿ, ಮೂಢನಂಬಿಕೆ ನಿಷೇಧ ಕುರಿತು ಸರ್ಕಾರದ ಮುಂದೆ ಎರಡು ಕರಡು ವಿಧೇಯಕಗಳಿವೆ. 
13 ಬೇಡಿಕೆಗಳ ಈಡೇರಿಸಿ:ಕೇವಲ ಮೂಢನಂಬಿಕೆ ನಿಷೇಧ ಮಾತ್ರವಲ್ಲದೆ, ದೇವದಾಸಿ ಪದ್ಧತಿ ನಿಷೇಧ, ಹೈದರಾಬಾದ್‌ ಕರ್ನಾಟಕ ಸಮಸ್ಯೆ ಬಗೆಹರಿಸುವುದು, ಗುತ್ತಿಗೆ ಪೌರಕಾರ್ಮಿಕ ಪದ್ಧತಿ ರದ್ದುಗೊಳಿಸುವುದು ಸೇರಿದಂತೆ ಒಟ್ಟಾರೆ ಪ್ರಮುಖ 13 ಬೇಡಿಕೆಗಳನ್ನು ಈಡೇರಿಸಬೇಕು. 
ಯಡಿಯೂರುಶ್ರೀ ತೋಂಟದ ಸಿದ್ದಲಿಂಗಸ್ವಾಮೀಜಿ, ಕಲಬುರಗಿಯ ಶರಣಬಸವ ಸ್ವಾಮೀಜಿ, ಹುಕ್ಕೇರಿಯ ಪಂಚಮ ಶಿವಲಿಂಗಸ್ವಾಮೀಜಿ, ವಿಶ್ವ ಒಕ್ಕಲಿಗರ ಮಠದ ಚಂದ್ರಶೇಖರನಾಥ ಸ್ವಾಮೀಜಿ, ಸಾಹಿತಿ ಡಾ.ಕೆ.ಮರಳಸಿದ್ದಪ್ಪ, ಜನವಾದಿ ಮಹಿಳಾ ಸಂಘಟನೆಯ ವಿಮಲಾ ಸೇರಿದಂತೆ ಬರಹಗಾರರು, ಪ್ರಗತಿಪರ ಚಿಂತಕರು ಪ್ರತಿಭಟನೆಯಲ್ಲಿ ಭಾಗವಹಿಸಿದ್ದರು.. 
