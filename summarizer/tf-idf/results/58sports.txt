ಮೆಲ್ಬರ್ನ್: ಗಾಯಾಳು ಕ್ರಿಕೆಟಿಗ ಮೈಕಲ್‌ ಕ್ಲಾರ್ಕ್‌ ಅವರನ್ನು ಆಸ್ಟ್ರೇಲಿಯ ವಿಶ್ವಕಪ್‌ ತಂಡದ ನಾಯಕನನ್ನಾಗಿ ನೇಮಿಸಲಾಗಿದೆ. 
ಆದರೆ ಅವರಿಗೆ ಎರಡು ಪಂದ್ಯಗಳ '''ಡೆಡ್‌ಲೈನ್‌' ವಿಧಿಸಲಾಗಿದ್ದು, ಬಾಂಗ್ಲಾದೇಶ ವಿರುದ್ಧ ನಡೆಯಲಿರುವ ಎರಡನೇ ಪಂದ್ಯದೊಳಗಾಗಿ ಸಂಪೂರ್ಣ ಫಿಟ್‌ನೆಸ್‌ ತೋರಿಸದೇ ಹೋದರೆ ತಂಡದಿಂದ ಕೈಬಿಡಲಾಗುವುದೆಂಬ ಎಚ್ಚರಿಕೆಯೊಂದಿಗೆ ನಾಯಕತ್ವವನ್ನು ವಹಿಸಲಾಗಿದೆ.. 
ಕಳೆದ ತಿಂಗಳು ಮಂಡಿ ಶಸ್ತ್ರಚಿಕಿತ್ಸೆಗೊಳಗಾದ ಮೈಕಲ್‌ ಕ್ಲಾರ್ಕ್‌ ಇನ್ನೂ ಸಂಪೂರ್ಣ ಚೇತರಿಸಿಕೊಂಡಿಲ್ಲ. 
ಆದರೂ ಅವರ ಮೇಲೆ ಆಸೀಸ್‌ ಆಯ್ಕೆ ಮಂಡಳಿ ವಿಶ್ವಾಸವಿರಿಸಿದೆ. 
ಈಗಿನ ಪರಿಸ್ಥಿತಿಯನ್ನು ಗಮನಿಸಿದರೆ ಕ್ಲಾರ್ಕ್‌ ಮೊದಲೆರಡು ಲೀಗ್‌ ಪಂದ್ಯಗಳಿಂದ ಹೊರಗುಳಿಯುವುದು ಖಚಿತ.. 
ಆಸ್ಟ್ರೇಲಿಯ ತನ್ನ ಮೊದಲ ಪಂದ್ಯವನ್ನು ಫೆ. 
14ರಂದು ಮೆಲ್ಬರ್ನ್ ಅಂಗಳದಲ್ಲಿ ಇಂಗ್ಲೆಂಡ್‌ ವಿರುದ್ಧ ಆಡಲಿದೆ. 
ದ್ವಿತೀಯ ಪಂದ್ಯ ಬಾಂಗ್ಲಾದೇಶ ವಿರುದ್ಧ ಫೆ. 
21ರಂದು ಬ್ರಿಸ್ಬೇನ್‌ನಲ್ಲಿ ಸಾಗಲಿದೆ. 
ಅಷ್ಟರೊಳಗೆ ಕ್ಲಾರ್ಕ್‌ ಸಂಪೂರ್ಣ ದೈಹಿಕ ಕ್ಷಮತೆಯನ್ನು ಸಾಬೀತುಪಡಿಸಬೇಕಿದೆ.. 
''ಕ್ಲಾರ್ಕ್‌ ವಿಶ್ವದ ಅತ್ಯುತ್ತಮ ಬ್ಯಾಟ್ಸ್‌ಮನ್‌ಗಳಲ್ಲಿ ಒಬ್ಬರು. 
ಈ ಪಂದ್ಯಾವಳಿಯಲ್ಲಿ ತಂಡಕ್ಕೆ ಅವರ ಅಗತ್ಯವಿದೆ. 
ಹೀಗಾಗಿ ಕ್ಲಾರ್ಕ್‌ ಚೇತರಿಕೆಗೆ ನಾವು ಧಾರಾಳ ಅವಕಾಶ ಕಲ್ಪಿಸಿದ್ದೇವೆ. 
ಫೆ. 
21ರ ದ್ವಿತೀಯ ಪಂದ್ಯದೊಳಗಾಗಿ ಪೂರ್ತಿಯಾಗಿ ಚೇತರಿಸದೇ ಹೋದರೆ ತಂಡದಿಂದ ಕೈಬಿಡಲಿದ್ದೇವೆ ಎಂದೂ ಅವರಿಗೆ ಸೂಚಿಸಲಾಗಿದೆ...' ಎಂಬುದಾಗಿ ಆಯ್ಕೆ ಮಂಡಳಿ ಅಧ್ಯಕ್ಷ ರಾಡ್ನಿ ಮಾರ್ಷ್‌ ತಂಡವನ್ನು ಪ್ರಕಟಿಸಿದ ಬಳಿಕ ಹೇಳಿದರು.. 
ಜಾರ್ಜ್‌ ಬೈಲಿ ಆಸೀಸ್‌ ತಂಡದ ಉಪನಾಯಕರಾಗಿದ್ದು, ಕ್ಲಾರ್ಕ್‌ ಗೈರಲ್ಲಿ ತಂಡದ ನೇತೃತ್ವ ವಹಿಸುವ ಸಾಧ್ಯತೆ ಇದೆ.. 
ಲಿಯೋನ್‌ಗೆ ನಿರಾಸೆ. 
3 ವರ್ಷಗಳ ಬಳಿಕ ಏಕದಿನ ತಂಡದಲ್ಲಿ ಕಾಣಿಸಿಕೊಳ್ಳುವ ನಿರೀಕ್ಷೆಯಲ್ಲಿದ್ದ ಟೆಸ್ಟ್‌ ಸ್ಪಿನ್ನರ್‌ ನಥನ್‌ ಲಿಯೋನ್‌ ಅವರನ್ನು ಕಡೆಗಣಿಸಲಾಗಿದೆ. 
ಈ ಸ್ಥಾನಕ್ಕೆ ಎಡಗೈ ಸ್ಪಿನ್ನರ್‌ ಕ್ಸೇವಿಯರ್‌ ಡೋಹರ್ಟಿ ಆಯ್ಕೆಯಾಗಿದ್ದು, ಅವರು ತಂಡದ ಏಕೈಕ ''ಸ್ಪೆಷಲಿಸ್ಟ್‌ ಸ್ಲೋ ಬೌಲರ್‌' ಆಗಿದ್ದಾರೆ. 
ಆಲ್‌ರೌಂಡರ್‌ ಗ್ಲೆನ್‌ ಮ್ಯಾಕ್ಸ್‌ವೆಲ್‌ ಪಾರ್ಟ್‌ಟೈಮ್‌ ಸ್ಪಿನ್ನರ್‌ ಪಾತ್ರ ನಿಭಾಯಿಸಬೇಕಿದೆ.. 
21ರ ಹರೆಯದ ಪ್ಯಾಟ್‌ ಕಮಿನ್ಸ್‌ ತಂಡದ ವೇಗದ ಬೌಲಿಂಗ್‌ ವಿಭಾಗದಲ್ಲಿ ಗುರುತಿಸಲ್ಪಟ್ಟಿದ್ದಾರೆ. 
ಇಲ್ಲಿನ ಉಳಿದ ಸದಸ್ಯರೆಂದರೆ ಜಾನ್ಸನ್‌, ಸ್ಟಾರ್ಕ್‌ ಮತ್ತು ಹ್ಯಾಝಲ್‌ವುಡ್‌. 
ಹಿರಿಯ ವೇಗಿ ರಿಯಾನ್‌ ಹ್ಯಾರಿಸ್‌ ಅವಕಾಶ ಪಡೆಯುವಲ್ಲಿ ವಿಫ‌ಲರಾಗಿದ್ದಾರೆ.. 
ಆಸ್ಟ್ರೇಲಿಯ ತಂಡ: ಮೈಕಲ್‌ ಕ್ಲಾರ್ಕ್‌ (ನಾಯಕ), ಡೇವಿಡ್‌ ವಾರ್ನರ್‌, ಆರನ್‌ ಫಿಂಚ್‌, ಶೇನ್‌ ವಾಟ್ಸನ್‌, ಸ್ಟೀವನ್‌ ಸ್ಮಿತ್‌, ಜಾರ್ಜ್‌ ಬೈಲಿ, ಗ್ಲೆನ್‌ ಮ್ಯಾಕ್ಸ್‌ವೆಲ್‌, ಮಿಚೆಲ್‌ ಮಾರ್ಷ್‌, ಬ್ರಾಡ್‌ ಹ್ಯಾಡಿನ್‌, ಜೇಮ್ಸ್‌ ಫಾಕ್ನರ್‌, ಮಿಚೆಲ್‌ ಜಾನ್ಸನ್‌, ಮಿಚೆಲ್‌ ಸ್ಟಾರ್ಕ್‌, ಜೋಶ್‌ ಹ್ಯಾಝಲ್‌ವುಡ್‌, ಪ್ಯಾಟ್‌ ಕಮಿನ್ಸ್‌, ಕ್ಸೇವಿಯರ್‌ ಡೋಹರ್ಟಿ. 
. 

--------------------- Summary -----------------------------
ಮೆಲ್ಬರ್ನ್: ಗಾಯಾಳು ಕ್ರಿಕೆಟಿಗ ಮೈಕಲ್‌ ಕ್ಲಾರ್ಕ್‌ ಅವರನ್ನು ಆಸ್ಟ್ರೇಲಿಯ ವಿಶ್ವಕಪ್‌ ತಂಡದ ನಾಯಕನನ್ನಾಗಿ ನೇಮಿಸಲಾಗಿದೆ. 
ಆದರೆ ಅವರಿಗೆ ಎರಡು ಪಂದ್ಯಗಳ '''ಡೆಡ್‌ಲೈನ್‌' ವಿಧಿಸಲಾಗಿದ್ದು, ಬಾಂಗ್ಲಾದೇಶ ವಿರುದ್ಧ ನಡೆಯಲಿರುವ ಎರಡನೇ ಪಂದ್ಯದೊಳಗಾಗಿ ಸಂಪೂರ್ಣ ಫಿಟ್‌ನೆಸ್‌ ತೋರಿಸದೇ ಹೋದರೆ ತಂಡದಿಂದ ಕೈಬಿಡಲಾಗುವುದೆಂಬ ಎಚ್ಚರಿಕೆಯೊಂದಿಗೆ ನಾಯಕತ್ವವನ್ನು ವಹಿಸಲಾಗಿದೆ.. 
21ರ ದ್ವಿತೀಯ ಪಂದ್ಯದೊಳಗಾಗಿ ಪೂರ್ತಿಯಾಗಿ ಚೇತರಿಸದೇ ಹೋದರೆ ತಂಡದಿಂದ ಕೈಬಿಡಲಿದ್ದೇವೆ ಎಂದೂ ಅವರಿಗೆ ಸೂಚಿಸಲಾಗಿದೆ...' ಎಂಬುದಾಗಿ ಆಯ್ಕೆ ಮಂಡಳಿ ಅಧ್ಯಕ್ಷ ರಾಡ್ನಿ ಮಾರ್ಷ್‌ ತಂಡವನ್ನು ಪ್ರಕಟಿಸಿದ ಬಳಿಕ ಹೇಳಿದರು.. 
ಜಾರ್ಜ್‌ ಬೈಲಿ ಆಸೀಸ್‌ ತಂಡದ ಉಪನಾಯಕರಾಗಿದ್ದು, ಕ್ಲಾರ್ಕ್‌ ಗೈರಲ್ಲಿ ತಂಡದ ನೇತೃತ್ವ ವಹಿಸುವ ಸಾಧ್ಯತೆ ಇದೆ.. 
ಆಸ್ಟ್ರೇಲಿಯ ತಂಡ: ಮೈಕಲ್‌ ಕ್ಲಾರ್ಕ್‌ (ನಾಯಕ), ಡೇವಿಡ್‌ ವಾರ್ನರ್‌, ಆರನ್‌ ಫಿಂಚ್‌, ಶೇನ್‌ ವಾಟ್ಸನ್‌, ಸ್ಟೀವನ್‌ ಸ್ಮಿತ್‌, ಜಾರ್ಜ್‌ ಬೈಲಿ, ಗ್ಲೆನ್‌ ಮ್ಯಾಕ್ಸ್‌ವೆಲ್‌, ಮಿಚೆಲ್‌ ಮಾರ್ಷ್‌, ಬ್ರಾಡ್‌ ಹ್ಯಾಡಿನ್‌, ಜೇಮ್ಸ್‌ ಫಾಕ್ನರ್‌, ಮಿಚೆಲ್‌ ಜಾನ್ಸನ್‌, ಮಿಚೆಲ್‌ ಸ್ಟಾರ್ಕ್‌, ಜೋಶ್‌ ಹ್ಯಾಝಲ್‌ವುಡ್‌, ಪ್ಯಾಟ್‌ ಕಮಿನ್ಸ್‌, ಕ್ಸೇವಿಯರ್‌ ಡೋಹರ್ಟಿ. 
