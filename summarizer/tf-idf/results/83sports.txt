ಸಿಡ್ನಿ: ಮಳೆಯ ಆಟದಿಂದ ಭಾರತ ಹಾಗೂ ಆತಿಥೇಯ ಆಸ್ಟ್ರೇಲಿಯ ನಡುವಿನ ಏಕದಿನ ತ್ರಿಕೋನ ಸರಣಿ ಸೋಮವಾರದ ಪಂದ್ಯ ರದ್ದುಗೊಂಡಿದೆ. 
ಇದರಿಂದ ಉಭಯ ತಂಡಗಳಿಗೆ ತಲಾ 2 ಅಂಕವನ್ನು ಹಂಚಲಾಗಿದೆ. 
. 
ಈ ಪಂದ್ಯ ರದ್ದಾದ್ದರಿಂದ ಭಾರತ ಫೈನಲ್‌ ಕನಸಿಗೆ ಜೀವ ತುಂಬಿದಂತಾಗಿದೆ. 
ಮುಂದಿನ ಪಂದ್ಯದಲ್ಲಿ ಇಂಗ್ಲೆಂಡ್‌ ವಿರುದ್ಧ "ಕೇವಲ' ಗೆಲುವು ಸಾಧಿಸಿದರೆ ಭಾರತ ಪ್ರಶಸ್ತಿ ಸುತ್ತಿಗೆ ಪ್ರವೇಶ ಪಡೆಯಲಿದೆ. 
. 
ಪಂದ್ಯಕ್ಕೆ ಆರಂಭದಲ್ಲೇ ವಿಘ್ನ. 
ಸಿಡ್ನಿಯಲ್ಲಿ ಮುಂಜಾನೆಯಿಂದಲೇ ಮಳೆ ಆರಂಭಗೊಂಡಿತ್ತು. 
ಹೀಗಾಗಿ ಪಂದ್ಯದ ಆರಂಭಕ್ಕೆ ಮುನ್ನವೇ ಅಡಚಣೆ ಎದುರಾ ಯಿತು. 
ಟಾಸ್‌ ಸೋತ ಭಾರತ ಮೊದಲು ಬ್ಯಾಟಿಂಗ್‌ಗೆ ಇಳಿಸಲ್ಪಟ್ಟಿತು. 
40 ನಿಮಿಷ ತಡವಾಗಿ ಪಂದ್ಯ ಆರಂಭವಾಯಿತು. 
ಆಟ ಗಾರರು ಅಂಗಳಕ್ಕಿಳಿದೊಡನೆ ಮಳೆ ಮತ್ತೆ ಸುರಿಯಲಾರಂಭಿಸಿತು. 
ಆಗ ಭಾರತ 2.4 ಓವರ್‌ಗಳಲ್ಲಿ ಯಾವುದೇ ವಿಕೆಟ್‌ ನಷ್ಟವಿಲ್ಲದೆ 6 ರನ್‌ ಗಳಿಸಿತ್ತು. 
ಮಳೆ ಬಿಟ್ಟ ಅನಂತರ ಪಂದ್ಯವನ್ನು 44 ಓವರ್‌ಗಳಿಗೆ ಸೀಮಿತಗೊಳಿಸಲು ತೀರ್ಮಾನಿಸಲಾಯಿತು. 
. 
ಮತ್ತೆ ಕೈಕೊಟ್ಟ ಧವನ್‌. 
ಶಿಖರ್‌ ಧವನ್‌ ಆಸ್ಟ್ರೇಲಿಯ ನೆಲದಲ್ಲಿ ಮತ್ತೆ ವಿಫ‌ಲರಾದದ್ದು ವಿಶ್ವಕಪ್‌ ತಯಾರಿಯಲ್ಲಿರುವ ಭಾರತಕ್ಕೆ ದೊಡ್ಡ ಹೊಡೆತವಾಗಿ ಪರಿಣಮಿಸಿತು. 
ಅವರ ಗಳಿಕೆ ಕೇವಲ 8 ರನ್‌. 
ಮಿಚೆಲ್‌ ಸ್ಟಾರ್ಕ್‌ ಎಸೆತದಲ್ಲಿ ಆರನ್‌ ಫಿಂಚ್‌ ಸ್ಲಿಪ್‌ನಲ್ಲಿ ತೆಗೆದುಕೊಂಡ ಅದ್ಭುತ ಕ್ಯಾಚ್‌ನಿಂದಾಗಿ ಅವರು ಪೆವಿಲಿಯನ್‌ ಕಡೆ ನಡೆಯಬೇಕಾಯಿತು. 
. 
ಅನಂತರ ಬಂದ ಅಂಬಾಟಿ ರಾಯುಡು 24 ಎಸೆತಗಳಿಂದ 2 ಬೌಂಡರಿ 1 ಸಿಕ್ಸರ್‌ ನೆರವಿನಿಂದ 23 ರನ್‌ ಗಳಿಸಿದರು. 
ಮಿಚೆಲ್‌ ಮಾರ್ಷ್‌ ಎಸೆತದಲ್ಲಿ ಭರ್ಜರಿ ಉತ್ತರ ನೀಡುವ ಧಾವಂತದಲ್ಲಿ ವಾರ್ನರ್‌ಗೆ ಕ್ಯಾಚ್‌ ನೀಡಿ ಔಟಾದರು. 
ಈ ಸಮಯದಲ್ಲಿ 13 ಓವರ್‌ ಆಗಿತ್ತು. 
ಭಾರತ 12.5 62 ರನ್‌ಗೆ 2 ವಿಕೆಟ್‌ ಕಳೆದುಕೊಂಡಿತ್ತು. 
ಆದರೆ 16ನೇ ಓವರ್‌ ಮುಕ್ತಾಯಕ್ಕೆ ಸುರಿದ ಮಳೆ ಆಟ ಮುಂದುವರಿಯಲು ಆಸ್ಪದವನ್ನೇ ಕೊಡಲಿಲ್ಲ. 
ಆಗ ಅಜಿಂಕ್ಯ ರಹಾನೆ 28 ಹಾಗೂ ವಿರಾಟ್‌ ಕೊಹ್ಲಿ 3 ರನ್‌ ಗಳಿಸಿ ಕ್ರೀಸ್‌ನಲ್ಲಿದ್ದರು. 
. 
ಭಾರತಕ್ಕೆ ಮುಂದಿನ ಫೈನಲ್‌ ಲೆಕ್ಕಾಚಾರ ಹೀಗಿದೆ. 
ಆಸ್ಟ್ರೇಲಿಯ ತಂಡ ಈಗಾಗಲೇ ಫೈನಲ್‌ ಪ್ರವೇಶ ಪಡೆದುಕೊಂಡಿದೆ. 
ಭಾರತ ಹಾಗೂ ಇಂಗ್ಲೆಂಡ್‌ ನಡುವೆ ಫೈನಲ್‌ ಪ್ರವೇಶಿಸುವ ತಂಡ ಯಾವುದು ಎನ್ನುವುದೇ ಸದ್ಯದ ಕುತೂಹಲ. 
. 
4 ಪಂದ್ಯ ಆಡಿರುವ ಆಸೀಸ್‌ 3 ಪಂದ್ಯ ಗೆದ್ದುಕೊಂಡಿದೆ. 
1 ಪಂದ್ಯದಲ್ಲಿ ಸೋತು ಕೊಂಡಿದೆ. 
ಅಂಕಪಟ್ಟಿಯಲ್ಲಿ 15 ಅಂಕ ಸಂಪಾದಿಸಿದೆ. 
ಮೂರು ಪಂದ್ಯ ಆಡಿರುವ ಇಂಗ್ಲೆಂಡ್‌ ಭಾರತದ ವಿರುದ್ಧ ಏಕೈಕ ಪಂದ್ಯವನ್ನು ಗೆದ್ದುಕೊಂಡು 5 ಅಂಕ ಪಡೆದುಕೊಂಡಿದೆ. 
ಆಸ್ಟ್ರೇಲಿಯಾ ವಿರುದ್ಧ ಆಡಿದ ಎರಡೂ ಪಂದ್ಯಗಳಲ್ಲಿ ಸೋತುಕೊಂಡಿತ್ತು. 
ಭಾರತ ಆಡಿರುವ ಮೂರು ಪಂದ್ಯಗಳಲ್ಲಿ 2 ಪಂದ್ಯ ಸೋತುಕೊಂಡಿದೆ. 
 ಇದೀಗ ಒಂದು ಪಂದ್ಯ ಮಳೆಯಿಂದ ರದ್ದುಗೊಂಡಿದೆ. 
ಅಂಕಪಟ್ಟಿಯಲ್ಲಿ 2ಅಂಕ ಸಂಪಾದಿಸಿದೆ.. 
ಮುಂದಿನ ಪಂದ್ಯದಲ್ಲಿ ಇಂಗ್ಲೆಂಡ್‌ ತಂಡವನ್ನು ಸೋಲಿಸಿದರೆ ಅಂಕ ಪಟ್ಟಿಯಲ್ಲಿ ಭಾರತ 6 ಅಂಕ ಗಳಿಸಿ ಫೈನಲ್‌ ಪ್ರವೇಶ ಮಾಡಲಿದೆ. 
ಒಂದು ವೇಳೆ ಇಂಗ್ಲೆಂಡ್‌ ಗೆದ್ದರೆ 9 ಅಂಕಗಳೊಂದಿಗೆ ನೇರ ಫೈನಲ್‌ ಪ್ರವೇಶ ಪಡೆಯಲಿದೆ. 
ಮಳೆ ಕಾರಣಗಳಿಂದ ಪಂದ್ಯ ರದ್ದಾದರೆ ಉಭಯ ತಂಡಗಳಿಗೆ ಎರಡು ಅಂಕ ದೊರೆಯುತ್ತದೆ. 
ಈಗಾಗಲೇ 5 ಅಂಕ ಸಂಪಾದಿಸಿರುವ ಇಂಗ್ಲೆಂಡ್‌ 7ಅಂಕದೊಂದಿಗೆ ಫೈನಲ್‌ಗೆ ಟಿಕೇಟ್‌ ಪಡೆಯಲಿದೆ. 
ಒಟ್ಟು ಅಂಕದಲ್ಲಿ 4 ಅಂಕ ಪಡೆಯುವ ಭಾರತ ಫೈನಲ್‌ ಕನಸನ್ನು ಕೈ ಬಿಡಬೇಕಾಗುತ್ತದೆ.. 
ಸ್ಕೋರ್‌ ಪಟ್ಟಿ. 
ಭಾರತ:. 
ಅಜಿಂಕ್ಯ ರಹಾನೆ    ಔಟಾಗದೆ    28ಶಿಖರ್‌ ಧವನ್‌    ಸಿ ಫಿಂಚ್‌ ಬಿ ಸ್ಟಾರ್ಕ್‌    8ಅಂಬಾಟಿ ರಾಯುಡು    ಸಿ ವಾರ್ನರ್‌ ಬಿ ಮಾರ್ಷ್‌    23ವಿರಾಟ್‌ ಕೊಹ್ಲಿ    ಔಟಾಗದೆ    3. 
ಇತರ        7ಒಟ್ಟು  (16 ಓವರ್‌ಗಳಲ್ಲಿ 2 ವಿಕೆಟಿಗೆ)    69ವಿಕೆಟ್‌ ಪತನ: 1-24, 2-62.. 
ಬೌಲಿಂಗ್‌: ಮಿಚೆಲ್‌ ಸ್ಟಾರ್ಕ್‌    4-0-11-1. 
ಜೋಶ್‌ ಹ್ಯಾಝಲ್‌ವುಡ್‌    5-0-25-0ಮಿಚೆಲ್‌ ಮಾರ್ಷ್‌        3-0-21-1ಕ್ಸೇವಿಯರ್‌ ಡೋಹರ್ಟಿ    3-0-10-0ಜೇಮ್ಸ್‌ ಫಾಕ್ನರ್‌        1-0-2-0. 

--------------------- Summary -----------------------------
ಸಿಡ್ನಿ: ಮಳೆಯ ಆಟದಿಂದ ಭಾರತ ಹಾಗೂ ಆತಿಥೇಯ ಆಸ್ಟ್ರೇಲಿಯ ನಡುವಿನ ಏಕದಿನ ತ್ರಿಕೋನ ಸರಣಿ ಸೋಮವಾರದ ಪಂದ್ಯ ರದ್ದುಗೊಂಡಿದೆ. 
ಮುಂದಿನ ಪಂದ್ಯದಲ್ಲಿ ಇಂಗ್ಲೆಂಡ್‌ ವಿರುದ್ಧ "ಕೇವಲ' ಗೆಲುವು ಸಾಧಿಸಿದರೆ ಭಾರತ ಪ್ರಶಸ್ತಿ ಸುತ್ತಿಗೆ ಪ್ರವೇಶ ಪಡೆಯಲಿದೆ. 
ಭಾರತ ಹಾಗೂ ಇಂಗ್ಲೆಂಡ್‌ ನಡುವೆ ಫೈನಲ್‌ ಪ್ರವೇಶಿಸುವ ತಂಡ ಯಾವುದು ಎನ್ನುವುದೇ ಸದ್ಯದ ಕುತೂಹಲ. 
ಮೂರು ಪಂದ್ಯ ಆಡಿರುವ ಇಂಗ್ಲೆಂಡ್‌ ಭಾರತದ ವಿರುದ್ಧ ಏಕೈಕ ಪಂದ್ಯವನ್ನು ಗೆದ್ದುಕೊಂಡು 5 ಅಂಕ ಪಡೆದುಕೊಂಡಿದೆ. 
ಮುಂದಿನ ಪಂದ್ಯದಲ್ಲಿ ಇಂಗ್ಲೆಂಡ್‌ ತಂಡವನ್ನು ಸೋಲಿಸಿದರೆ ಅಂಕ ಪಟ್ಟಿಯಲ್ಲಿ ಭಾರತ 6 ಅಂಕ ಗಳಿಸಿ ಫೈನಲ್‌ ಪ್ರವೇಶ ಮಾಡಲಿದೆ. 
ಅಜಿಂಕ್ಯ ರಹಾನೆ    ಔಟಾಗದೆ    28ಶಿಖರ್‌ ಧವನ್‌    ಸಿ ಫಿಂಚ್‌ ಬಿ ಸ್ಟಾರ್ಕ್‌    8ಅಂಬಾಟಿ ರಾಯುಡು    ಸಿ ವಾರ್ನರ್‌ ಬಿ ಮಾರ್ಷ್‌    23ವಿರಾಟ್‌ ಕೊಹ್ಲಿ    ಔಟಾಗದೆ    3. 
