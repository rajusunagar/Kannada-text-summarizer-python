ಮುಂಬಯಿ : ಬಹು ನಿರೀಕ್ಷಿತ, ವಿಪರೀತ ಕುತೂಹಲ ಹುಟ್ಟಿಸಿದ್ದ ಭಾರತದವಿಶ್ವಕಪ್‌ ತಂಡ ವಿಶೇಷ ಅಚ್ಚರಿಗಳಿಲ್ಲದೆ ಅಂತಿಮಗೊಂಡಿದೆ. 
ಸೀನಿಯರ್‌ ಆಟಗಾರರನ್ನೆಲ್ಲ ಮೊದಲೇ ಹೊರಗಿರಿಸಿದ್ದರಿಂದ ಪ್ರಶಸ್ತಿ ಉಳಿಸಿಕೊಳ್ಳಲು ಯುವಪಡೆಯೊಂದು ಅಣಿಗೊಳ್ಳುವುದು ಮೊದಲೇ ಖಚಿತವಾಗಿತ್ತು. 
ಇದರಂತೆಯೇ 15 ಸದಸ್ಯರ ಆಯ್ಕೆ ನಡೆದಿದೆ.. 
ಮಂಗಳವಾರ ಮುಂಬಯಿಯಲ್ಲಿ ಸಭೆ ಸೇರಿದ ಸಂದೀಪ್‌ ಪಾಟೀಲ್‌ ನೇತೃತ್ವದ 5 ಸದಸ್ಯರ ಆಯ್ಕೆ ಸಮಿತಿ ತುಸು ವಿಳಂಬವಾಗಿ ಈ ಪ್ರಕ್ರಿಯೆಯನ್ನು ಆರಂಭಿಸಿದರೂ ಬಹಳ ಬೇಗನೇ ತಂಡವನ್ನು ಪ್ರಕಟಿಸಿತು. 
ಬಳಿಕ ಬಿಸಿಸಿಐ ಕಾರ್ಯದರ್ಶಿ ಸಂಜಯ್‌ ಪಟೇಲ್‌ ತಂಡವನ್ನು ಮಾಧ್ಯಮಗಳಿಗೆ ಬಿಡುಗಡೆ ಮಾಡಿದರು. 
. 
ಇದೇ ವೇಳೆ ಆಸ್ಟ್ರೇಲಿಯದಲ್ಲಿ ಆಡಲಾಗುವ ತ್ರಿಕೋನ ಏಕದಿನ ಸರಣಿಗೂ ಭಾರತ ತಂಡವನ್ನು ಹೆಸರಿಸಲಾಯಿತು. 
ಇಲ್ಲಿ ಮೊಹಮ್ಮದ್‌ ಶಮಿ ಸ್ಥಾನ ಸಂಪಾದಿಸಿಲ್ಲ. 
ಬದಲಾಗಿ ಧವಳ್‌ ಕುಲಕರ್ಣಿ ಮತ್ತು ಮೋಹಿತ್‌ ಶರ್ಮ ಅವರಿಗೆ ಅವಕಾಶ ಕಲ್ಪಿಸಲಾಗಿದೆ. 
ಎರಡೂ ತಂಡಗಳನ್ನು ಮಹೇಂದ್ರ ಸಿಂಗ್‌ ಧೋನಿ ಅವರೇ ಮುನ್ನಡೆಸಲಿದ್ದಾರೆ.. 
30 ಮಂದಿ ಸಂಭಾವ್ಯ ಆಟಗಾರರ ಯಾದಿಯನ್ನು 15ಕ್ಕೆ ಇಳಿಸಿ ತಂಡವನ್ನು ಅಂತಿಮಗೊಳಿಸಬೇಕಿತ್ತು. 
ಇದರಲ್ಲಿ ಸುಮಾರು 11 ಆಟಗಾರರು ತನ್ನಿಂತಾನಾಗಿ ಆಯ್ಕೆಯಾಗುವುದು ಖಚಿತವಾಗಿತ್ತು. 
ಉಳಿದ 4 ಸ್ಥಾನಗಳಿಗಷ್ಟೇ ತೀವ್ರ ಪೈಪೋಟಿ ಇತ್ತು. 
ಇಲ್ಲಿ ಅಂಬಾಟಿ ರಾಯುಡು, ಸ್ಟುವರ್ಟ್‌ ಬಿನ್ನಿ, ಅಕ್ಷರ್‌ ಪಟೇಲ್‌ ಮತ್ತು ರವೀಂದ್ರ ಜಡೇಜ ಅವರಿಗೆ ಅದೃಷ್ಟ ಒಲಿಯಿತು.. 
ಜಡೇಜ, ಅಕ್ಷರ್‌ ಪಟೇಲ್‌ ಅದೃಷ್ಟಗಾಯಾಳಾಗಿ ಸರಣಿಯ ನಡುವೆಯೇ ಆಸ್ಟ್ರೇಲಿಯದಿಂದ ವಾಪಸಾದ ಆಲ್‌ರೌಂಡರ್‌ ಜಡೇಜ ಆಯ್ಕೆ ಬಗ್ಗೆ ಸಾಕಷ್ಟು ಅನುಮಾನಗಳಿದ್ದವು. 
ಅಕಸ್ಮಾತ್‌ ಜಡೇಜ ಹೊರಗುಳಿಯುವಂತಾದರೆ ಆ ಸ್ಥಾನಕ್ಕೆ ಸಂಭಾವ್ಯ ಆಟಗಾರರ ಯಾದಿಯಲ್ಲಿಲ್ಲದ ಯುವರಾಜ್‌ ಸಿಂಗ್‌ ಅವರನ್ನು ಆರಿಸುವ ಕುರಿತೂ ಮಾಧ್ಯಮ ವಲಯದಲ್ಲಿ ಬಿಸಿ ಬಿಸಿ ಸುದ್ದಿಗಳು ಹರಿದಾಡಿದ್ದವು. 
ಕಳೆದ ವಿಶ್ವಕಪ್‌ ಹೀರೋ ಯುವಿ ರಣಜಿಯಲ್ಲಿ ಹ್ಯಾಟ್ರಿಕ್‌ ಶತಕ ಬಾರಿಸಿ ಎಲ್ಲರ ಗಮನ ಸೆಳೆದದ್ದೇ ಇದಕ್ಕೆ ಕಾರಣ.. 
ಆದರೆ ಆಯ್ಕೆ ಸಮಿತಿ ರವೀಂದ್ರ ಜಡೇಜ ಅವರ ಫಿಟ್‌ನೆಸ್‌ ಮೇಲೆ ಸಂಪೂರ್ಣ ವಿಶ್ವಾಸವಿರಿಸಿತು. 
ಒಮ್ಮೆಲೇ ಸುದ್ದಿಗೆ ಬಂದ ಯುವರಾಜ್‌ ಸಿಂಗ್‌ ಅಷ್ಟೇ ಬೇಗ ಮೂಲೆಗುಂಪಾದರು.. 
"ಜಡೇಜ ಈಗ ಪುನಶ್ಚೇತನ ಪ್ರಕ್ರಿಯೆಯಲ್ಲಿ ತನ್ನನ್ನು ತೊಡಗಿಸಿಕೊಂಡಿದ್ದಾರೆ. 
ಬಿಸಿಸಿಐ ಫಿಸಿಯೋ ಜೊತೆ ಸುದೀರ್ಘ‌ ಸಮಾಲೋಚನೆ ನಡೆಸಿದ ಬಳಿಕ ಜಡೇಜ ಅವರನ್ನು ಆರಿಸಲಾಗಿದೆ. 
ಜಡೇಜ ಇನ್ನು10 ದಿನಗಳಲ್ಲಿ ತರಬೇತಿಗೆ ಹಾಜರಾಗುವ ವಿಶ್ವಾಸವಿದೆ...' ಎಂದು ಜಡೇಜ ಆಯ್ಕೆಯನ್ನು ಸಂಜಯ್‌ ಪಟೇಲ್‌ ಸಮರ್ಥಿಸಿದರು.. 
ಭಾರೀ ಸುದ್ದಿಯಲ್ಲಿದ್ದ ಯುವರಾಜ್‌ ಸಿಂಗ್‌ ಕುರಿತು ಪ್ರತಿಕ್ರಿಯಿಸಿದ ಪಟೇಲ್‌, "ಕೇವಲ ಯುವರಾಜ್‌ ಮಾತ್ರವಲ್ಲ, 30 ಮಂದಿ ಸಂಭಾವ್ಯ ಆಟಗಾರರ ಯಾದಿಯಲ್ಲಿಲ್ಲದ ಇನ್ನೂ ಕೆಲವರ ಕುರಿತು ಚರ್ಚಿಸಲಾಯಿತು...' ಎಂದೂ ಪಟೇಲ್‌ ಹೇಳಿದರು.. 
20ರ ಹರೆಯದ, ಆಲ್‌ರೌಂಡ್‌ ಸಾಮರ್ಥ್ಯವುಳ್ಳ ಗುಜರಾತ್‌ನ ಸ್ಪಿನ್ನರ್‌ ಏಕದಿನದಲ್ಲಿ ವಿಶೇಷ ಪ್ರಭಾವ ಬೀರುವ ಸಾಧ್ಯತೆ ಮೂಡಿಸಿದ್ದರಿಂದ ವಿಶ್ವಕಪ್‌ ತಂಡವನ್ನು ಸೇರಿಕೊಳ್ಳುವ ಅದೃಷ್ಟ ಸಂಪಾದಿಸಿದರು. 
ಜಡೇಜ ಫಿಟ್‌ನೆಸ್‌ ಕೂಡ ಅಕ್ಷರ್‌ ಆಯ್ಕೆಯಲ್ಲಿ ನಿರ್ಣಾಯಕ ಪಾತ್ರ ವಹಿಸಿತು.. 
ಆಯ್ಕೆಯ ವೇಳೆ ನಾಯಕ ಧೋನಿ ಮತ್ತು ಕೋಚ್‌ ಡಂಕನ್‌ ಫ್ಲೆಚರ್‌ ಆಸ್ಟ್ರೇಲಿಯದಿಂದ ವಿಡಿಯೋ ಕಾನ್ಫರೆನ್ಸ್‌ ಮೂಲಕ ತನ್ನ ಅಭಿಪ್ರಾಯವನ್ನು ತಿಳಿಸಿದರು.. 
ಮಧ್ಯಮ ಕ್ರಮಾಂಕತಂಡದ ಮಧ್ಯಮ ಕ್ರಮಾಂಕವನ್ನು ವಿರಾಟ್‌ ಕೊಹ್ಲಿ, ಅಜಿಂಕ್ಯ ರಹಾನೆ, ಸುರೇಶ್‌ ರೈನಾ, ಅಂಬಾಟಿ ರಾಯುಡು, ಧೋನಿ ಆಧರಿಸಲಿದ್ದಾರೆ. 
ಇಲ್ಲಿ ರಾಯುಡು ಮತ್ತು ಉತ್ತಪ್ಪ ನಡುವೆ ಪೈಪೋಟಿ ಇತ್ತು. 
ಇಬ್ಬರೂ ಕೀಪಿಂಗ್‌ ಸಾಮರ್ಥ್ಯ ಉಳ್ಳವರಾಗಿದ್ದರು. 
ಆದರೆ ಅದೃಷ್ಟ ರಾಯುಡುಗೆ ಒಲಿಯಿತು.. 
ಬೌಲಿಂಗ್‌ ವಿಭಾಗತಂಡದಲ್ಲಿ 3 ಮಂದಿ ಸ್ಪಿನ್ನರ್‌ಗಳಿದ್ದಾರೆ. 
ಆರ್‌. 
ಅಶ್ವಿ‌ನ್‌, ಅಕ್ಷರ್‌ ಪಟೇಲ್‌ ಮತ್ತು ರವೀಂದ್ರ ಜಡೇಜ. 
ಈ ಮೂವರೂ ಆಲ್‌ರೌಂಡರ್‌ ಪಾತ್ರವನ್ನೂ ನಿಭಾಯಿಸಬೇಕಿದೆ. 
ಸ್ಟುವರ್ಟ್‌ ಬಿನ್ನಿ ಅವರನ್ನೂ ಆಲ್‌ರೌಂಡರ್‌ ಆಗಿಯೇ ಪರಿಗಣಿಸಲಾಗುವುದು.. 
ವೇಗದ ವಿಭಾಗದ ಸೇನಾನಿಗಳೆಂದರೆ ಭುವನೇಶ್ವರ್‌ ಕುಮಾರ್‌, ಇಶಾಂತ್‌ ಶರ್ಮ, ಮೊಹಮ್ಮದ್‌ ಶಮಿ, ಉಮೇಶ್‌ ಯಾದವ್‌.. 
ಇಶಾಂತ್‌ ಕೂಡ ಗಾಯಾಳಾಗಿದ್ದು, ಹಿಮ್ಮಡಿ ನೋವಿನಿಂದ ಬಳಲುತ್ತಿದ್ದಾರೆ. 
ಈ ಕಾರಣಕ್ಕಾಗಿಯೇ ಫಿಸಿಯೋ ಸೂಚನೆ ಮೇರೆಗೆ ಅವರನ್ನು ಸಿಡ್ನಿ ಟೆಸ್ಟ್‌ ಪಂದ್ಯದಿಂದ ಹೊರಗಿರಿಸಲಾಯಿತು ಎಂದು ಸಂಜಯ್‌ ಪಟೇಲ್‌ ಹೇಳಿದರು.. 
ಪ್ರತಿಷ್ಠಿತ ವಿಶ್ವಕಪ್‌ ಸಮರ ಫೆ. 
14ರಿಂದ ಆಸ್ಟ್ರೇಲಿಯ-ನ್ಯೂಜಿಲ್ಯಾಂಡ್‌ ಜಂಟಿ ಆತಿಥ್ಯದಲ್ಲಿ ನಡೆಯಲಿದೆ. 
2011ರ ಪಂದ್ಯಾವಳಿಯಲ್ಲಿ ಭಾರತ ಶ್ರೀಲಂಕಾವನ್ನು ಮಣಿಸಿ ಚಾಂಪಿಯನ್‌ ಆಗಿ ಮೂಡಿಬಂದಿತ್ತು.. 
ಆರಂಭಿಕರು ಆಸ್ಟ್ರೇಲಿಯದಲ್ಲಿ ಅಷ್ಟೇನೂ ಪ್ರಭಾವ ಬೀರದ ಎಡಗೈ ಆರಂಭಕಾರ ಶಿಖರ್‌ ಧವನ್‌ ವಿಶ್ವಕಪ್‌ ತಂಡದಲ್ಲಿ ಸ್ಥಾನ ಸಂಪಾದಿಸಿದ್ದಾರೆ. 
ಧವನ್‌ ಹಾಗೂ ರೋಹಿತ್‌ ಶರ್ಮ ಇನ್ನಿಂಗ್ಸ್‌ ಆರಂಭಿಸಲಿದ್ದಾರೆ. 
ಅಜಿಂಕ್ಯ ರಹಾನೆಯನ್ನೂ ಓಪನರ್‌ ಆಗಿ ಪರಿಗಣಿಸಲಾಗುವುದು. 
ಇಲ್ಲವಾದರೆ ಅವರು ಮಧ್ಯಮ ಕ್ರಮಾಂಕದಲ್ಲಿ ಬ್ಯಾಟ್‌ ಬೀಸಲಿದ್ದಾರೆ.. 

--------------------- Summary -----------------------------
ಇಲ್ಲಿ ಅಂಬಾಟಿ ರಾಯುಡು, ಸ್ಟುವರ್ಟ್‌ ಬಿನ್ನಿ, ಅಕ್ಷರ್‌ ಪಟೇಲ್‌ ಮತ್ತು ರವೀಂದ್ರ ಜಡೇಜ ಅವರಿಗೆ ಅದೃಷ್ಟ ಒಲಿಯಿತು.. 
ಜಡೇಜ, ಅಕ್ಷರ್‌ ಪಟೇಲ್‌ ಅದೃಷ್ಟಗಾಯಾಳಾಗಿ ಸರಣಿಯ ನಡುವೆಯೇ ಆಸ್ಟ್ರೇಲಿಯದಿಂದ ವಾಪಸಾದ ಆಲ್‌ರೌಂಡರ್‌ ಜಡೇಜ ಆಯ್ಕೆ ಬಗ್ಗೆ ಸಾಕಷ್ಟು ಅನುಮಾನಗಳಿದ್ದವು. 
ಅಕಸ್ಮಾತ್‌ ಜಡೇಜ ಹೊರಗುಳಿಯುವಂತಾದರೆ ಆ ಸ್ಥಾನಕ್ಕೆ ಸಂಭಾವ್ಯ ಆಟಗಾರರ ಯಾದಿಯಲ್ಲಿಲ್ಲದ ಯುವರಾಜ್‌ ಸಿಂಗ್‌ ಅವರನ್ನು ಆರಿಸುವ ಕುರಿತೂ ಮಾಧ್ಯಮ ವಲಯದಲ್ಲಿ ಬಿಸಿ ಬಿಸಿ ಸುದ್ದಿಗಳು ಹರಿದಾಡಿದ್ದವು. 
ಜಡೇಜ ಇನ್ನು10 ದಿನಗಳಲ್ಲಿ ತರಬೇತಿಗೆ ಹಾಜರಾಗುವ ವಿಶ್ವಾಸವಿದೆ...' ಎಂದು ಜಡೇಜ ಆಯ್ಕೆಯನ್ನು ಸಂಜಯ್‌ ಪಟೇಲ್‌ ಸಮರ್ಥಿಸಿದರು.. 
ಭಾರೀ ಸುದ್ದಿಯಲ್ಲಿದ್ದ ಯುವರಾಜ್‌ ಸಿಂಗ್‌ ಕುರಿತು ಪ್ರತಿಕ್ರಿಯಿಸಿದ ಪಟೇಲ್‌, "ಕೇವಲ ಯುವರಾಜ್‌ ಮಾತ್ರವಲ್ಲ, 30 ಮಂದಿ ಸಂಭಾವ್ಯ ಆಟಗಾರರ ಯಾದಿಯಲ್ಲಿಲ್ಲದ ಇನ್ನೂ ಕೆಲವರ ಕುರಿತು ಚರ್ಚಿಸಲಾಯಿತು...' ಎಂದೂ ಪಟೇಲ್‌ ಹೇಳಿದರು.. 
ಅಶ್ವಿ‌ನ್‌, ಅಕ್ಷರ್‌ ಪಟೇಲ್‌ ಮತ್ತು ರವೀಂದ್ರ ಜಡೇಜ. 
