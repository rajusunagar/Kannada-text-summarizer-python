ಜೊಹಾನ್ಸ್‌ಬರ್ಗ್‌: ಎಬಿ ಡಿ'ವಿಲಿಯರ್ ಅವರ 31 ಎಸೆತಗಳ ವಿಶ್ವದಾಖಲೆಯ ಶತಕಕ್ಕೆ ಸಾಕ್ಷಿಯಾದ ರವಿವಾರದ "ನ್ಯೂ ವಾಂಡರರ್' ಏಕದಿನ ಪಂದ್ಯದಲ್ಲಿ ದಕ್ಷಿಣ ಆಫ್ರಿಕಾ ಪ್ರವಾಸಿ ವೆಸ್ಟ್‌ ಇಂಡೀಸಿಗೆ 148 ರನ್ನುಗಳ ಸೋಲುಣಿಸಿದೆ. 
5 ಪಂದ್ಯಗಳ ಸರಣಿಯಲ್ಲಿ 2-0 ಮುನ್ನಡೆ ಸಾಧಿಸಿದೆ.. 
ಏಕದಿನದ ಮತ್ತೂಂದು ಅದ್ಭುತ ಪಂದ್ಯವೊಂದನ್ನು ಕಣ್ತುಂಬಿಕೊಂಡ ಈ ಸ್ಪರ್ಧೆಯಲ್ಲಿ ಬ್ಯಾಟಿಂಗಿಗೆ ಇಳಿಸಲ್ಪಟ್ಟ ದಕ್ಷಿಣ ಆಫ್ರಿಕಾ ಮೂವರ ಶತಕಗಳ ನೆರವಿನಿಂದ ಎರಡೇ ವಿಕೆಟಿಗೆ 439 ರನ್‌ ಪೇರಿಸಿದರೆ, ವೆಸ್ಟ್‌ ಇಂಡೀಸ್‌ 7 ವಿಕೆಟಿಗೆ 291 ರನ್‌ ಗಳಿಸಿ ಶರಣಾಯಿತು.. 
ಇದು ಏಕದಿನ ಕ್ರಿಕೆಟ್‌ ಇತಿಹಾಸದ ದ್ವಿತೀಯ ಸರ್ವಾಧಿಕ ಮೊತ್ತವಾದರೆ, ದಕ್ಷಿಣ ಆಫ್ರಿಕಾದ ಅತ್ಯಧಿಕ ಗಳಿಕೆಯಾಗಿ ದಾಖಲಾಯಿತು. 
ಹಾಶಿಮ್‌ ಆಮ್ಲ (ಅಜೇಯ 153) ಮತ್ತು ರಿಲೀ ರೋಸ್ಯೂ (128) ಮೊದಲ ವಿಕೆಟಿಗೆ 38.3 ಓವರ್‌ಗಳಿಂದ 247 ರನ್‌ ಪೇರಿಸಿದ ಬಳಿಕ ಕಣಕ್ಕಿಳಿದ ಡಿ'ವಿಲಿಯರ್ "ಬ್ಯಾಟಿಂಗ್‌ ಸುನಾಮಿ'ಯಾಗಿ ಗೋಚರಿಸಿದರು; ಕೆರಿಬಿಯನ್‌ ದಾಳಿಯನ್ನು ನಿರ್ದಯವಾಗಿ ದಂಡಿಸಿದರು.. 
ವೆಸ್ಟ್‌ ಇಂಡೀಸ್‌ ಪರ ಆರಂಭಕಾರ ಡ್ವೇನ್‌ ಸ್ಮಿತ್‌ ಸರ್ವಾಧಿಕ 64 ರನ್‌ ಮಾಡಿದರೆ, ಕೀಪರ್‌ ದಿನೇಶ್‌ ರಾಮದಿನ್‌ 57 ರನ್‌ ಹೊಡೆದರು.. 
ಇಂದು ನನ್ನ ದಿನವಾಗಿತ್ತು: ಎಬಿಡಿ. 
ವಿಶ್ವದಾಖಲೆಯ ಶತಕದ ಬಳಿಕ ಪ್ರತಿಕ್ರಿಯಿಸಿದ ಎಬಿ ಡಿ'ವಿಲಿಯರ್ "ಇಂದು ನನ್ನ ದಿನವಾಗಿತ್ತು, ಅಷ್ಟೇ...' ಎಂದು ಕ್ರೀಡಾಸ್ಫೂರ್ತಿ ಮೆರೆದರು.. 
"ಆಮ್ಲ-ರೋಸ್ಯೂ ಬ್ಯಾಟ್‌ ಬೀಸುವಾಗ ನಾನು ಟಿವಿಯಲ್ಲಿ ಅವರ ಆಟವನ್ನು ದಿಟ್ಟಿಸಿ ನೋಡುತ್ತಿದ್ದೆ. 
ನನ್ನ ಮೇಲೆ ಯಾವುದೇ ಒತ್ತಡ ಇರಲಿಲ್ಲ. 
ಹೀಗಾಗಿ ಹೆಚ್ಚು ಆಕ್ರಮಣಕಾರಿಯಾಗಿ ಆಡಲು ನಿರ್ಧರಿಸಿದೆ. 
ನಾನು ಬೇಗ ಔಟಾಗಿ ಹೋದರೂ ಮುನ್ನುಗ್ಗಿ ಬಾರಿಸಲು ಇನ್ನೂ ಸಾಕಷ್ಟು ಮಂದಿ ಹುಡುಗರಿದ್ದರು. 
ಇಂಥದೊಂದು ಬ್ಯಾಟಿಂಗ್‌ ಟ್ರ್ಯಾಕ್‌, ಉತ್ತಮ ಬ್ಯಾಟಿಂಗ್‌ ಫಾರ್ಮ್ ಹಾಗೂ ಒಂದಿಷ್ಟು ಅದೃಷ್ಟವಿದ್ದರೆ ಇಂಥ ಇನ್ನಿಂಗ್ಸ್‌ ಕಟ್ಟಬಹುದು...' ಎಂದು ಡಿ'ವಿಲಿಯರ್ ಪ್ರತಿಕ್ರಿಯಿಸಿದರು.. 
ಉತ್ಕೃಷ್ಟ ಇನ್ನಿಂಗ್ಸ್‌: ಆ್ಯಂಡರ್ಸನ್‌. 
"ಇದು ಏಕದಿನ ಇನ್ನಿಂಗ್ಸ್‌ಗಳಲ್ಲೇ ಉತ್ಕೃಷ್ಟವಾದುದು. 
ಡಿ'ವಿಲಿಯರ್ಗೆ ನನ್ನ ಸಲಾಂ...' ಎಂದು ಪ್ರತಿಕ್ರಿಯಿಸಿದವರು, ಕಳೆದ ಕೆಲವು ತಿಂಗಳಿಂದ ಈ ವಿಶ್ವದಾಖಲೆಯನ್ನು ಹಿಡಿದಿರಿಸಿಕೊಂಡಿದ್ದ ನ್ಯೂಜಿಲ್ಯಾಂಡಿನ ಕೋರಿ ಆ್ಯಂಡರ್ಸನ್‌. 
ಆದರೆ ಈ ದಾಖಲೆಯೇನೂ ಶಾಶ್ವತವಲ್ಲ ಎಂಬುದು ಅವರ ಅಭಿಪ್ರಾಯ.. 
"ಇಲ್ಲ, ಖಂಡಿತ ಇಲ್ಲ. 
ಕ್ರಿಕೆಟ್‌ನಲ್ಲಿ ಯಾವ ದಾಖಲೆಯೂ ಶಾಶ್ವತವಲ್ಲ. 
31 ಎಸೆತಗಳ ಶತಕದ ದಾಖಲೆ ಕೂಡ ಉಳಿಯುತ್ತದೆ ಎಂದು ನನಗನಿಸದು. 
ಸದ್ಯದಲ್ಲೇ ವಿಶ್ವಕಪ್‌ ಬರಲಿದೆ. 
ಈ ದಾಖಲೆ ಮುರಿಯುವವರಿಗೊಂದು ಉತ್ತಮ ಅವಕಾಶ ಲಭಿಸೀತು...' ಎಂದು ಆ್ಯಂಡರ್ಸನ್‌ ಹೇಳಿದರು.. 

--------------------- Summary -----------------------------
ಜೊಹಾನ್ಸ್‌ಬರ್ಗ್‌: ಎಬಿ ಡಿ'ವಿಲಿಯರ್ ಅವರ 31 ಎಸೆತಗಳ ವಿಶ್ವದಾಖಲೆಯ ಶತಕಕ್ಕೆ ಸಾಕ್ಷಿಯಾದ ರವಿವಾರದ "ನ್ಯೂ ವಾಂಡರರ್' ಏಕದಿನ ಪಂದ್ಯದಲ್ಲಿ ದಕ್ಷಿಣ ಆಫ್ರಿಕಾ ಪ್ರವಾಸಿ ವೆಸ್ಟ್‌ ಇಂಡೀಸಿಗೆ 148 ರನ್ನುಗಳ ಸೋಲುಣಿಸಿದೆ. 
ಏಕದಿನದ ಮತ್ತೂಂದು ಅದ್ಭುತ ಪಂದ್ಯವೊಂದನ್ನು ಕಣ್ತುಂಬಿಕೊಂಡ ಈ ಸ್ಪರ್ಧೆಯಲ್ಲಿ ಬ್ಯಾಟಿಂಗಿಗೆ ಇಳಿಸಲ್ಪಟ್ಟ ದಕ್ಷಿಣ ಆಫ್ರಿಕಾ ಮೂವರ ಶತಕಗಳ ನೆರವಿನಿಂದ ಎರಡೇ ವಿಕೆಟಿಗೆ 439 ರನ್‌ ಪೇರಿಸಿದರೆ, ವೆಸ್ಟ್‌ ಇಂಡೀಸ್‌ 7 ವಿಕೆಟಿಗೆ 291 ರನ್‌ ಗಳಿಸಿ ಶರಣಾಯಿತು.. 
ಹಾಶಿಮ್‌ ಆಮ್ಲ (ಅಜೇಯ 153) ಮತ್ತು ರಿಲೀ ರೋಸ್ಯೂ (128) ಮೊದಲ ವಿಕೆಟಿಗೆ 38.3 ಓವರ್‌ಗಳಿಂದ 247 ರನ್‌ ಪೇರಿಸಿದ ಬಳಿಕ ಕಣಕ್ಕಿಳಿದ ಡಿ'ವಿಲಿಯರ್ "ಬ್ಯಾಟಿಂಗ್‌ ಸುನಾಮಿ'ಯಾಗಿ ಗೋಚರಿಸಿದರು; ಕೆರಿಬಿಯನ್‌ ದಾಳಿಯನ್ನು ನಿರ್ದಯವಾಗಿ ದಂಡಿಸಿದರು.. 
ವಿಶ್ವದಾಖಲೆಯ ಶತಕದ ಬಳಿಕ ಪ್ರತಿಕ್ರಿಯಿಸಿದ ಎಬಿ ಡಿ'ವಿಲಿಯರ್ "ಇಂದು ನನ್ನ ದಿನವಾಗಿತ್ತು, ಅಷ್ಟೇ...' ಎಂದು ಕ್ರೀಡಾಸ್ಫೂರ್ತಿ ಮೆರೆದರು.. 
