ಕೋಲ್ಕತಾ: "ಸ್ಯಾಮ್‌ ಎತ್ತಿತ್ತಿ ಬಾರಿಸಲು ಹೇಳಿದ, ನಾನು ಬಾರಿಸಿದೆ, ಅಷ್ಟೇ...!'. 
ಬಹುತೇಕ ಇಂಗ್ಲೆಂಡ್‌ ಅಂಗಳದಲ್ಲಿದ್ದ ವಿಶ್ವಕಪ್‌ ಅನ್ನು ಸತತ 4 ಸಿಕ್ಸರ್‌ ಬಾರಿಸುವ ಮೂಲಕ ವೆಸ್ಟ್‌ ಇಂಡೀಸಿಗೆ ತಂದೊಪ್ಪಿಸಿದ "ಅನಾಮಧೇಯ ಹೀರೋ' ಕಾರ್ಲೋಸ್‌ ಬ್ರಾತ್‌ವೇಟ್‌ ಪ್ರತಿಕ್ರಿಯಿಸಿದ್ದು ಹೀಗೆ.. 
"ನನ್ನ ಬ್ಯಾಟಿಂಗಿನಲ್ಲಿ ರಹಸ್ಯವೇನಿಲ್ಲ. 
ಏನೇ ಆಗಲಿ, ನೀನು ಬೀಸು. 
ನಾನು ಒಂದು ರನ್ನಿಗಾಗಿ ಓಡಿ ಬರುತ್ತೇನೆ ಎಂದು ಸಾಮ್ಯುಯೆಲ್‌ ಸೂಚನೆಯಿತ್ತ. 
ಇಲ್ಲವಾದರೆ ಎತ್ತಿ ಬಾರಿಸು, ಆದದ್ದಾಗಲಿ ಎಂದ. 
ನಾನು ಎರಡನೆಯದ್ದನ್ನು ಆಯ್ಕೆ ಮಾಡಿಕೊಂಡೆ...' ಎಂದು ಬ್ರಾತ್‌ವೇಟ್‌ ಮಾಧ್ಯಮದವರೊಂದಿಗೆ ಅನುಭವ ಹಂಚಿಕೊಳ್ಳಲಾರಂಭಿಸಿದರು.. 
"ಮೊದಲ ಎಸೆತ ಲೆಗ್‌ ಸೈಡ್‌ನ‌ಲ್ಲಿ, ತುಸು ಕೆಳ ಮಟ್ಟದಲ್ಲಿ ಬಂತು. 
ನಾನು ಎತ್ತಿ ಬಾರಿಸಲು ಅಣಿಯಾಗಿದ್ದೆ. 
ಆದರೆ ಇದನ್ನು ದೊಡ್ಡ ಬೌಂಡರಿ ಮಾರ್ಗವಾಗಿ ಬಡಿದಟ್ಟಬೇಕಾದೀತೆಂಬ ಆತಂಕವೂ ಇತ್ತು. 
ಅದೃಷ್ಟವಶಾತ್‌ ಚೆಂಡು ಫೈನ್‌ ಲೆಗ್‌ ಮಾರ್ಗವಾಗಿ ಹೋಯಿತು. 
ಇದು ಮೈದಾನದ ಅತಿ ಸಣ್ಣ ಬೌಂಡರಿಯಾಗಿತ್ತು. 
ಆಗಲೇ ಮಾರ್ಲಾನ್‌ ಓಡಿ ಬರುತ್ತಿದ್ದ. 
ಆದರೆ ನಮ್ಮ ಮುಂದೆ ಇನ್ನೂ ದೊಡ್ಡ ಟಾಸ್ಕ್ ಇದ್ದಿತ್ತು...'. 
"ಎರಡನೇ ಚೆಂಡು ಲಾಂಗ್‌-ಆನ್‌ ಮೂಲಕ ಧಾವಿಸಿತು. 
ನೋಡ ನೋಡುತ್ತಿದ್ದಂತೆಯೆ ಅದೂ ಸಿಕ್ಸರ್‌ಗೆ ಹೋಯಿತು. 
ಗೆಲುವಿಗೆ ಇನ್ನೂ ಹತ್ತಿರವಾದುದನ್ನು ಕಂಡು ಸ್ವಲ್ಪ ಮಟ್ಟಿಗೆ ನಿರಾಳರಾದೆವು. 
ಆದರೆ ಯಾವುದೂ ಸುಲಭದಲ್ಲಿ ದಕ್ಕದು ಎಂಬುದರ ಅರಿವಿತ್ತು...'. 
"4 ಎಸೆತಗಳಿಂದ 7 ರನ್‌ ಬೇಕಿತ್ತು. 
ಸ್ಯಾಮ್‌ ಮತ್ತೆ ನನ್ನ ಬಳಿ ಬಂದು ಆರಂಭದಲ್ಲಿ ಹೇಳಿದ್ದನ್ನೇ ಪುನರುತ್ಛರಿಸಿದ. 
ಒಂದು ರನ್‌ ತೆಗೆ, ಇಲ್ಲವೇ ಎತ್ತಿ ಹೊಡಿ ಎಂದು. 
ನನ್ನ ಪಾಲಿಗೆ ಇದು "ಮಿಸ್‌-ಹಿಟ್‌' ಆಗಿತ್ತು. 
ಚೆಂಡು ಲಾಂಗ್‌-ಆಫ್ ಮೂಲಕ ಹೋಯಿತು. 
ನನ್ನ ಪ್ರಕಾರ ಇದು ಇದ್ದುದರಲ್ಲೇ ಅತ್ಯುತ್ತಮ ಸಿಕ್ಸರ್‌. 
ಆಗ ವೆಸ್ಟ್‌ ಇಂಡೀಸ್‌ ವಿಶ್ವ ಚಾಂಪಿಯನ್‌ ಆದದ್ದು ಪಕ್ಕಾ ಆಯಿತು...'. 
"ಇನ್ನು ಬೇಕಾದದ್ದು ಒಂದೇ ರನ್‌. 
ಫೀಲ್ಡರ್‌ಗಳೆಲ್ಲ ಹತ್ತಿರ ಹತ್ತಿರ ಬಂದಿದ್ದರು. 
ನಾನು ಚೆಂಡನ್ನು ಆಕಾಶಕ್ಕೆತ್ತಬಲ್ಲೆ ಎಂಬ ಆತ್ಮವಿಶ್ವಾಸ ಬಂದಿತ್ತು. 
ಚೆಂಡು ಉತ್ತಮ ರೀತಿಯಲ್ಲೇ ಬ್ಯಾಟಿಗೆ ಸಿಕ್ಕಿತು. 
ಬಾರಿಸಿದೆ. 
ಆದರೆ ಚೆಂಡು ಎಲ್ಲಿ ಹೋಯಿತೆಂಬುದನ್ನು ನಾನು ಗಮನಿಸಲೇ ಇಲ್ಲ. 
ಎಲ್ಲೋ ಮಿಡ್‌-ಆನ್‌ನತ್ತ ಹೋಯಿತೆಂದುಕೊಂಡೆ. 
ನಾನು ವಿಶ್ವವನ್ನು ಗೆದ್ದ ಸಂಭ್ರಮದಲ್ಲಿದ್ದೆ. 
ಸಹ ಆಟಗಾರರೆಲ್ಲ ನನ್ನನ್ನೆತ್ತಿಕೊಂಡು, 4 ಸಿಕ್ಸರ್... 
ಅದ್ಭುತ ಎಂದು ಹೇಳಿದಾಗಲೇ ನನಗೆ ತಿಳಿದದ್ದು, ಇದು ಕೂಡ ಸಿಕ್ಸರ್‌ಗೆ ಹೋಗಿದೆ ಎಂದು...' ಬ್ರಾತ್‌ವೇಟ್‌ ಹೇಳುತ್ತ ಹೋದರು.. 
ಒಂದು ರನ್‌ ಸಾಕಿತ್ತಲ್ಲ?4ನೇ ಎಸೆತದಲ್ಲಿ ಒಂದು ರನ್‌ ಮಾಡಿದರೆ ಸಾಕಿತ್ತಲ್ಲ, ಅದನ್ನೂ ಸಿಕ್ಸರ್‌ ಎತ್ತಿದ್ದೇಕೆ ಎಂಬ ಪ್ರಶ್ನೆ ಬ್ರಾತ್‌ವೇಟ್‌ಗೆ ಎದುರಾಯಿತು.. 
"3 ಎಸೆತಗಳಿಗೆ 3 ಸಿಕ್ಸರ್‌ ಎತ್ತಿದ ಬಳಿಕ ಉಳಿದ 3 ಎಸೆತಗಳಿಂದ ಒಂದು ರನ್‌ ತೆಗೆದರೆ ಸಾಕಿತ್ತು. 
ಆದರೆ ಯಾವ ಕಾರಣಕ್ಕೂ ಪಂದ್ಯವನ್ನು ವಿಳಂಬವಾಗಿ ಮುಗಿಸುವುದು ನನಗೆ ಬೇಕಿರಲಿಲ್ಲ. 
ಫೀಲ್ಡರ್‌ಗಳೆಲ್ಲ ತುಂಬ ಹತ್ತಿರದಲ್ಲಿದ್ದರು. 
ಒಂಟಿ ರನ್‌ ತೆಗೆಯುವ ಅವಸರದಲ್ಲಿ ಯಾರಾದರೂ ರನೌಟ್‌ ಆಗಬಹುದಿತ್ತು. 
ಮತ್ತೂಂದು ಉತ್ತಮ ಎಸೆತಕ್ಕೆ ಬೌಲ್ಡ್‌ ಕೂಡ ಆಗಬಹುದಿತ್ತು. 
ಹೀಗೆ ಪಂದ್ಯ ಸೂಪರ್‌ ಓವರ್‌ಗೆ ಹೋಗಬಹುದಿತ್ತು. 
ಚೆಂಡನ್ನು ಇನ್‌ಫೀಲ್ಡ್‌ನಲ್ಲೇ ಎತ್ತಿ ಬಾರಿಸುವುದು ನನ್ನ ಯೋಜನೆಯಾಗಿತ್ತು. 
ಅದೃಷ್ಟವಶಾತ್‌, ಅದೂ ಸಿಕ್ಸರ್‌ಗೆ ಹೋಯಿತು...' ಎಂದು ನಿಟ್ಟುಸಿರೆಳೆದರು ಬ್ರಾತ್‌ವೇಟ್‌.. 
ಮೂಲತಃ ಮಧ್ಯಮ ವೇಗಿಬಾರ್ಬಡಾಸ್‌ನ 27ರ ಹರೆಯದ ಕಾರ್ಲೋಸ್‌ ರಿಕಾರ್ಡೊ ಬ್ರಾತ್‌ವೇಟ್‌ ಮೂಲತಃ ಮಧ್ಯಮ ವೇಗದ ಬೌಲರ್‌. 
ಆಡಿದ್ದು ಕೇವಲ 2 ಟೆಸ್ಟ್‌, 7 ಏಕದಿನ. 
ಇದು 8ನೇ ಟಿ-20 ಪಂದ್ಯ. 
ಟೆಸ್ಟ್‌ನಲ್ಲಿ 2 ಅರ್ಧ ಶತಕ ಹೊಡೆದಿದ್ದಾರೆ.ಇದಕ್ಕೂ ಹಿಂದಿನ 7 ಟಿ-20 ಪಂದ್ಯಗಳಲ್ಲಿ ಉರುಳಿಸಿದ್ದು ಕೇವಲ 2 ವಿಕೆಟ್‌. 
ಫೈನಲ್‌ನಲ್ಲಿ 23ಕ್ಕೆ 3 ವಿಕೆಟ್‌ ಕಿತ್ತದ್ದು ಜೀವನಶ್ರೇಷ್ಠ ಸಾಧನೆ.. 
ಫೈನಲ್‌ಗ‌ೂ ಹಿಂದಿನ 7 ಪಂದ್ಯಗಳಲ್ಲಿ ಬ್ರಾತ್‌ವೇಟ್‌ ಬಾರಿಸಿದ ಒಟ್ಟು ಸಿಕ್ಸರ್‌ ಕೇವಲ 3. 
ಇಲ್ಲಿ ನಾಲ್ಕೇ ಎಸೆತದಲ್ಲಿ 4 ಸಿಕ್ಸರ್‌ ಸಿಡಿಸಿದರು!. 
ವೆಸ್ಟ್‌ ಇಂಡೀಸನ್ನು ಯಾರ್ಯಾರು ಗೆಲ್ಲಿಸುತ್ತ ಬಂದರೆಂಬುದರತ್ತ ಒಮ್ಮೆ ಹಿನ್ನೋಟ ಹಾಯಿಸಿದರೆ ನಿಜಕ್ಕೂ ಅಚ್ಚರಿ, ರೋಮಾಂಚನ, ಹೆಮ್ಮೆ... 
ಎಲ್ಲವೂ ನಮ್ಮನ್ನಾವರಿಸುತ್ತದೆ!. 

--------------------- Summary -----------------------------
ಬಹುತೇಕ ಇಂಗ್ಲೆಂಡ್‌ ಅಂಗಳದಲ್ಲಿದ್ದ ವಿಶ್ವಕಪ್‌ ಅನ್ನು ಸತತ 4 ಸಿಕ್ಸರ್‌ ಬಾರಿಸುವ ಮೂಲಕ ವೆಸ್ಟ್‌ ಇಂಡೀಸಿಗೆ ತಂದೊಪ್ಪಿಸಿದ "ಅನಾಮಧೇಯ ಹೀರೋ' ಕಾರ್ಲೋಸ್‌ ಬ್ರಾತ್‌ವೇಟ್‌ ಪ್ರತಿಕ್ರಿಯಿಸಿದ್ದು ಹೀಗೆ.. 
ಅದ್ಭುತ ಎಂದು ಹೇಳಿದಾಗಲೇ ನನಗೆ ತಿಳಿದದ್ದು, ಇದು ಕೂಡ ಸಿಕ್ಸರ್‌ಗೆ ಹೋಗಿದೆ ಎಂದು...' ಬ್ರಾತ್‌ವೇಟ್‌ ಹೇಳುತ್ತ ಹೋದರು.. 
ಒಂದು ರನ್‌ ಸಾಕಿತ್ತಲ್ಲ?4ನೇ ಎಸೆತದಲ್ಲಿ ಒಂದು ರನ್‌ ಮಾಡಿದರೆ ಸಾಕಿತ್ತಲ್ಲ, ಅದನ್ನೂ ಸಿಕ್ಸರ್‌ ಎತ್ತಿದ್ದೇಕೆ ಎಂಬ ಪ್ರಶ್ನೆ ಬ್ರಾತ್‌ವೇಟ್‌ಗೆ ಎದುರಾಯಿತು.. 
"3 ಎಸೆತಗಳಿಗೆ 3 ಸಿಕ್ಸರ್‌ ಎತ್ತಿದ ಬಳಿಕ ಉಳಿದ 3 ಎಸೆತಗಳಿಂದ ಒಂದು ರನ್‌ ತೆಗೆದರೆ ಸಾಕಿತ್ತು. 
ಟೆಸ್ಟ್‌ನಲ್ಲಿ 2 ಅರ್ಧ ಶತಕ ಹೊಡೆದಿದ್ದಾರೆ.ಇದಕ್ಕೂ ಹಿಂದಿನ 7 ಟಿ-20 ಪಂದ್ಯಗಳಲ್ಲಿ ಉರುಳಿಸಿದ್ದು ಕೇವಲ 2 ವಿಕೆಟ್‌. 
ಫೈನಲ್‌ಗ‌ೂ ಹಿಂದಿನ 7 ಪಂದ್ಯಗಳಲ್ಲಿ ಬ್ರಾತ್‌ವೇಟ್‌ ಬಾರಿಸಿದ ಒಟ್ಟು ಸಿಕ್ಸರ್‌ ಕೇವಲ 3. 
