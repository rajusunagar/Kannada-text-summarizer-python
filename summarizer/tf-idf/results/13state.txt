ಬೆಂಗಳೂರು: ನಕಲಿ ಸೇವಾನುಭವ ಪ್ರಮಾಣ ಪತ್ರ ಹಾಗೂ ಆದಾಯ ತೆರಿಗೆ ದಾಖಲೆಗಳನ್ನು ಸೃಷ್ಟಿಸಿ ಸಾಫ್ಟ್ವೇರ್‌ ಕಂಪನಿಗಳಲ್ಲಿ ಸಾವಿರಾರು ಜನರಿಗೆ ಉದ್ಯೋಗ ಕೊಡಿಸಿದ್ದ ಅಂತಾರಾಜ್ಯ ವಂಚಕರ ಜಾಲವನ್ನು ರಾಜಧಾನಿಯಲ್ಲಿ ಸಿಸಿಬಿ ಪೊಲೀಸರು ಬೇಧಿಸಿದ್ದಾರೆ. 
ಕೇಂದ್ರ ಅಪರಾಧ ವಿಭಾಗದ ಪೊಲೀಸರು (ಸಿಸಿಬಿ) ನಗರದ ಏಳು ಕಡೆ ಮಿಂಚಿನ ಕಾರ್ಯಾಚರಣೆ ಈ ಬೃಹತ್‌ ವಂಚಕರ ಜಾಲ ಬೇಧಿಸಿದ್ದು, ಓರ್ವ ಮಹಿಳೆ ಸೇರಿದಂತೆ 20 ಮಂದಿಯನ್ನು ಬಂಧಿಸಿದ್ದಾರೆ.. 
ಜಯನಗರದ ಸೌತೆಂಡ್‌ ವೃತ್ತ ಬಳಿಯ ನಿವಾಸಿ ಕಿರುಣ್‌ ಕುಮಾರ್‌, ಕೃಷ್ಣಾರೆಡ್ಡಿ ಲೇಔಟ್‌ನ ರಂಗರಾಜು, ಬಿಸ್ಮಿಲ್ಲಾನಗರದ ಶೇಕ್‌ ಅಲ್ತಾಜ್‌ ಅಹಮದ್‌, ಆರ್‌.ಟಿ.ನಗರದ ಬಾಲರಾಜ್‌, ಜೆ.ಪಿ.ನಗರ 4ನೇ ಹಂತದ ಚಂದ್ರ ಓಬಳ ರೆಡ್ಡಿ, ಆಂಧ್ರಪ್ರದೇಶದ ಮೂಲದ ಚಿನ್ನಾ ರೆಡ್ಡಿ, ರವೀಂದ್ರ ರೆಡ್ಡಿ, ಲಕ್ಷ್ಮಣ, ಸುಬ್ಬರಾವ್‌, ಐ.ವೇಣುಗೋಪಾಲ್‌, ಶೇಖ್‌ ಅಯೂಬ್‌, ರಾಜೇಶ್‌, ಲೋಕೇಶ್‌, ರಾಮಾಂಜನೇಯಲು, ಸುರೇಂದ್ರ, ಮುರಳಿ, ಕರುಣ ವಲ್ಲರಿ ಗಂಡ್‌ ಹಾಗೂ ಜೆ.ಪಿ.ನಗರದ 7ನೇ ಹಂತದ ಶ್ರೀನಿವಾಸ್‌ ಬಂಧಿತರು.. 
ಈ ಆರೋಪಿಗಳಿಂದ ವಿವಿಧ ಕಂಪನಿಗಳ ಹೆಸರಿನ ನಕಲಿ ಸೇವಾನುಭವ ಪ್ರಮಾಣ ಪತ್ರಗಳು, ಆದಾಯ ತೆರಿಗೆ ದಾಖಲೆಗಳು, ಸೇವಾ ಬಿಡುಗಡೆ ಪತ್ರ, 25 ದೂರವಾಣಿ, ಮೊಬೈಲ್‌, ಪ್ರಿಂಟರ್‌, ಲ್ಯಾಪ್‌ಟಾಪ್‌ ಸೇರಿದಂತೆ ಇನ್ನಿತರ ವಸ್ತುಗಳನ್ನು ಜಪ್ತಿ ಮಾಡಲಾಗಿದೆ.. 
ಈ ಆರೋಪಿಗಳನ್ನು ಜಯನಗರ ಮತ್ತು ಮೈಕೋ ಲೇಔಟ್‌ ವ್ಯಾಪಿಯಲ್ಲಿ ಪ್ರತ್ಯೇಕ ಕಾರ್ಯಾಚರ ಣೆಯಲ್ಲಿ ಬಂಧಿಸಲಾಗಿದೆ. 
ದಾಳಿ ವೇಳೆ ಚಿಕ್ಕಕಲ್ಲಸಂದ್ರದ ಹೇಮಂತ್‌ ಕುಮಾರ್‌, ಕಿರಣ್‌ ಕುಮಾರ್‌, ಬಾಷ ತಲೆಮರೆಸಿಕೊಂಡಿದ್ದಾರೆ.ಇ-ಮೇಲ್‌ ಮೂಲಕ ಸಾರ್ವಜನಿಕರಿಂದ ನಕಲಿ ಸೇವಾನುಭವ ಪ್ರಮಾಣ ಪತ್ರಗಳ ಬಗ್ಗೆ ಇತ್ತೀಚೆಗೆ ಸಲ್ಲಿಕೆಯಾದ ದೂರಿನ ಆಧಾರದ ಮೇಲೆ ತನಿಖೆ ನಡೆಸಿದ ಸಿಸಿಬಿ ಪೊಲೀಸರು ಆರೋಪಿಗಳನ್ನು ಬಂಧಿಸಿದ್ದಾರೆ ಎಂದು ನಗರ ಪೊಲೀಸ್‌ ಆಯುಕ್ತ ಎಂ.ಎನ್‌.ರೆಡ್ಡಿ ತಿಳಿಸಿದ್ದಾರೆ.. 
ಕಾನ್‌ಸ್ಟೆàಬಲ್‌ಗೆ ನಕಲಿ ಉದ್ಯೋಗ ಪ್ರಮಾಣ ಪತ್ರ ಕೊಟ್ಟು ಸಿಕ್ಕಿಬಿದ್ದರುನಕಲಿ ಪ್ರಮಾಣ ಪತ್ರಗಳ ಸೃಷ್ಟಿಕರ್ತ ಕಂಪನಿಗಳಿಂದ ಮೋಸಕ್ಕೊಳಗಾದ ಸಾರ್ವಜನಿಕರೊಬ್ಬರು ಇತ್ತೀಚಿಗೆ ಈ ವಂಚಕರ ವಿರುದ್ಧ ನಗರ ಪೊಲೀಸ್‌ ಆಯುಕ್ತರಿಗೆ ಇ-ಮೇಲ್‌ ಮೂಲಕ ದೂರು ನೀಡಿದ್ದರು. 
ಈ ಹಿನ್ನೆಲೆಯಲ್ಲಿ ತನಿಖೆ ನಡೆಸಲು ಸಿಸಿಬಿಗೆ ಆದೇಶಿಸಿದ್ದರು. 
ಪ್ರಕರಣದ ತನಿಖೆ ಕೈಗೆತ್ತಿಕೊಂಡ ಸಿಸಿಬಿ ಡಿಸಿಪಿ ಅಭಿಷೇಕ್‌ ಗೋಯೆಲ್‌ ನೇತೃತ್ವದ ತಂಡ ವಂಚಕರನ್ನು ಖೆಡ್ಡಾಕ್ಕೆ ಕೆಡವಲು ಯೋಜನೆ ರೂಪಿಸಿತು.. 
ಅದರಂತೆ ಸಿಸಿಬಿಯ ಒಬ್ಬ ಕಾನ್‌ಸ್ಟೆàಬಲ್‌ ಒಬ್ಬರನ್ನು ನಿರುದ್ಯೋಗಿ ಯುವಕನ ಸೋಗಿನಲ್ಲಿ ಜಯನಗರದ 9ನೇ ಬ್ಲಾಕ್‌ನ ಪ್ರಸಿದ್ಧಿ ಹೋಟೆಲ್‌ 2ನೇ ಮಹಡಿಯ ಕಿರಣ್‌ ಕುಮಾರ್‌ ಎಂಬಾತ ನಡೆಸುತ್ತಿದ್ದ ಮೆ. 
ತರಂಗಿ ಇನ್ಫೋಮ್ಯಾಟಿಕ್‌ ಕನ್ಸಲ್ಟೆನ್ಸಿ ಸರ್ವಿಸ್‌ ಸಂಸ್ಥೆಗೆ ಕಳುಹಿಸಿಲಾಯಿತು.. 
ಅಲ್ಲಿ ಕಿರಣ್‌ ಕುಮಾರ್‌ನನ್ನು ಭೇಟಿಯಾದ ಕಾನ್‌ಸ್ಟೆàಬಲ್‌, ತನಗೆ ಸಾಫ್ಟ್ವೇರ್‌ ಕಂಪನಿಯಲ್ಲಿ ಉದ್ಯೋಗಕ್ಕೆ ಸಿಕ್ಕಿದೆ. 
ಆದರೆ, ಅವರು ಸೇವಾನುಭವ ಪ್ರಮಾಣ ಪತ್ರ ಕೇಳಿದ್ದು, ನಾನು ಈವರೆಗೆ ಎಲ್ಲಿಯೂ ಕೆಲಸ ಮಾಡಿಲ್ಲ. 
ನಿಮ್ಮಲ್ಲಿ ಪ್ರಮಾಣ ಪತ್ರ ಸಿಗುತ್ತದೆ ಎಂಬ ಪರಿಚಯಸ್ಥರಿಂದ ತಿಳಿಯಿತು. 
ನನಗೆ 2 ವರ್ಷಗಳ ಪ್ರಮಾಣಪತ್ರ ನೀಡುವಂತೆ ಮನವಿ ಮಾಡಿದ್ದರು. 
ಇದಕ್ಕೊಪ್ಪಿದ ಕಿರಣ್‌ಕುಮಾರ್‌ ಕಾನ್‌ಸ್ಟೆàಬಲ್‌ನಿಂದ 15 ಸಾವಿರ ರೂ. 
ಪಡೆದು ಸಾಫ್ಟ್ವೇರ್‌ ಕಂಪನಿಯೊಂದರ ಹೆಸರಿನಲ್ಲಿ ನಕಲಿ ಪ್ರಮಾಣ ಪತ್ರ ನೀಡಿದ್ದರು. 
ಈ ದಾಖಲೆ ಆಧರಿಸಿಆ ಸಂಸ್ಥೆಗಳ ಮೇಲೆ ದಾಳಿ ನಡೆಸಲಾಯಿತು ಎಂದು ಜಂಟಿ ಪೊಲೀಸ್‌ ಆಯುಕ್ತ ಹೇಮಂತ್‌ ನಿಂಬಾಳ್ಕರ್‌ ತಿಳಿಸಿದ್ದಾರೆ.. 
25 ಸಾವಿರ ಮಂದಿಗೆ ಪ್ರಮಾಣ ಪತ್ರಜಯನಗರದ 9ನೇ ಬ್ಲಾಕ್‌ನ ಪ್ರಸಿದ್ಧಿ ಹೋಟೆಲ್‌ನ 2ನೇ ಮಹಡಿಯ ಮೆ.ತರಂಗಿ ಇನ್ಫೋಮ್ಯಾಟಿಕ್‌ ಕನ್ಸಲ್ಟೆನ್ಸಿ ಸರ್ವಿಸ್‌ ಹಾಗೂ ಬಿಟಿಎಂ ಲೇಔಟ್‌ 1ನೇ ಹಂತದ ಸಿಯೋನಿಕ್ಸ್‌ ಇಂಡಿಯಾ ಸಂಸ್ಥೆ ಸೇರಿದಂತೆ ಏಳು ಕಡೆ ದಾಳಿ ನಡೆಸಲಾಗಿದೆ. 
ಕಳೆದ ಮೂರು ವರ್ಷಗಳಿಂದ ಆರೋಪಿಗಳು ದಂಧೆ ನಡೆಸುತ್ತಿರುವುದು ತಿಳಿದುಬಂದಿದ್ದು, ಅವರಿಂದ ಸುಮಾರು 25 ಸಾವಿರಕ್ಕೂ ಅಧಿಕ ಮಂದಿ ನಕಲಿ ಪ್ರಮಾಣ ಪತ್ರ ಪಡೆದಿದ್ದಾರೆ. 
ಈ ನಕಲಿ ಪ್ರಮಾಣ ಪತ್ರಗಳನ್ನು ಸಲ್ಲಿಸಿ ಬಹುರಾಷ್ಟ್ರೀಯ ಕಂಪನಿಗಳಲ್ಲಿ ಉದ್ಯೋಗ ಗಿಟ್ಟಿಸಿಕೊಂಡಿದ್ದಾರೆ.. 
ಸೇವಾನುಭವ ಪತ್ರಕ್ಕೆ ಇಂತಿಷ್ಟು ದರ ನಿಗದಿಯಾಗಿದ್ದು, 1 ವರ್ಷದ ಅವಧಿಗೆ 3 ಸಾವಿರ ರೂ., 2 ವರ್ಷದ ಅವಧಿಗೆ 15 ಸಾವಿರ ರೂ. 
ಹಾಗೂ 3 ವರ್ಷದ ಅವಧಿಗೆ 30 ಸಾವಿರ ರೂ. 
ವಸೂಲಿ ಮಾಡುತ್ತಿದ್ದರು. 
ಅಲ್ಲದೆ, ಅಸ್ತಿತ್ವದಲ್ಲಿ ಇರುವ ಮಾತ್ರವಲ್ಲದೆ, ಅಸ್ತಿತ್ವದಲ್ಲಿಲ್ಲದ ಕಂಪನಿಗಳ ಎಂದು ಎರಡು ಬಗೆಯಲ್ಲಿ ಸೇವಾನುಭವ ಪ್ರಮಾಣ ಪತ್ರ ಸೃಷ್ಟಿಸುತ್ತಿದ್ದರು. 
ಈ ಸಂಗತಿಯನ್ನು ಪ್ರಮಾಣ ಪತ್ರಕ್ಕಾಗಿ ಸಲ್ಲಿಸುವ ಅರ್ಜಿಯಲ್ಲೇ ಆರೋಪಿಗಳು ನಮೂದಿಸಿದ್ದರು ಎಂದು ಅವರು ಹೇಳಿದ್ದಾರೆ.. 
ತಾವೇ ಮಾನವ ಸಂಪನ್ಮೂಲ ಅಧಿಕಾರಿತಾವು ಸೃಷ್ಟಿಸಿಕೊಂಡಿರುವ 25 ಕಂಪನಿಗಳ ಲೆಟರ್‌ ಹೆಡ್‌ನ‌ಲ್ಲಿ ನಕಲಿ ಸೇವಾನುಭವ ಪ್ರಮಾಣ ಪತ್ರಗಳನ್ನು ಆಕಾಂಕ್ಷಿಗಳಿಗೆ ಮಾರಾಟ ಮಾಡುತ್ತಿದ್ದರು. 
ಈ ಪ್ರಮಾಣ ಪತ್ರಗಳನ್ನು ಬಳಸಿ ಅಭ್ಯರ್ಥಿ ಉದ್ಯೋಗಕ್ಕೆ ಅರ್ಜಿ ಸಲ್ಲಿಸಿದ ಕಂಪನಿ ದಾಖಲೆ ಪರಿಶೀಲನೆಗೆ ಪ್ರಮಾಣಪತ್ರದಲ್ಲಿರುವ ಸಂಖ್ಯೆಗೆ ಕರೆ ಮಾಡಿ ವಿಚಾರಿಸಿದಾಗ ತಾವೇ ಮಾನವ ಸಂಪನ್ಮೂಲ ವಿಭಾಗದ ಅಧಿಕಾರಿಗಳು ಎಂದು ಪರಿಚಯಿಸಿಕೊಂಡು ಆರೋಪಿಗಳು ಮಾತನಾಡುತ್ತಿದ್ದರು. 
ಇದಕ್ಕಾಗಿ 25 ದೂರವಾಣಿ ಸಂಪರ್ಕಗಳನ್ನು ಅವರು ಹೊಂದಿದ್ದರು ಎಂದು ಡಿಸಿಪಿ ಅಭಿಷೇಕ್‌ ಗೋಯಲ್‌ ಹೇಳಿದ್ದಾರೆ.. 
ನಮ್ಮದು ಸಮಾಜ ಸೇವೆ ಅಂದ್ರುದಾಳಿ ವೇಳೆ ಸಿಕ್ಕಿಬಿದ್ದ ಕಿರಣ್‌ ಕುಮಾರ್‌, ತನ್ನ ವಂಚನೆ ಕೃತ್ಯವನ್ನು ಸಮಾಜ ಸೇವೆ ಎಂಬುದಾಗಿ ಪೊಲೀಸ್‌ ವಿಚಾರಣೆ ವೇಳೆ ಸಮರ್ಥಿಸಿಕೊಂಡಿದ್ದಾನೆ. 
ಸ್ನಾತಕೋತ್ತರ ಪದವೀಧರರಾದರೂ ಉದ್ಯೋಗ ಸಿಗದೆ ಸಾವಿರಾರು ವಿದ್ಯಾವಂತರು ನಿರುದ್ಯೋಗಿಗಳಾಗುತ್ತಿದ್ದಾರೆ. 
ಅಂತಹ ನಿರುದ್ಯೋಗಿಗಳಿಗೆ ಬದುಕು ಕಟ್ಟಿಕೊಟ್ಟು ನಾವು ಜೀವನ ಸಾಗಿಸುತ್ತಿದ್ದೇವೆ ಎಂದಿದ್ದಾನೆ. 
ಆದರೆ, ನಿಮ್ಮ ವಂಚನೆಯಿಂದ ನೈಜ ಫ‌ಲಾನುಭವಿಗೆ ಅನ್ಯಾಯವಾಗುವುದಿಲ್ಲವೇ ಎಂಬ ಪ್ರಶ್ನೆಗೆ ಆತ ಉತ್ತರಿಸಲ್ಲಿಲ್ಲ ಎಂಬುದಾಗಿ ಹೇಮಂತ್‌ ನಿಂಬಾಳ್ಕರ್‌ ತಿಳಿಸಿದ್ದಾರೆ.. 
ಪೊಲೀಸರ ಬಳಿಯೇ ನಕಲಿ ಪ್ರಮಾಣಪತ್ರ ಕೇಳಿದಪೊಲೀಸರು ದಾಳಿ ನಡೆಸಿ ಪರಿಶೀಲಿಸುತ್ತಿರುವ ವೇಳೆಯಲ್ಲೇ ಮಧ್ಯಪ್ರದೇಶದ ಯುವಕನೊಬ್ಬ ಜಯನಗರದ ಕಿರಣ್‌ಕುಮಾರ್‌ ಕಚೇರಿಗೆ ಬಂದು ನಕಲಿ ಸೇವಾನುಭವ ಪತ್ರ ಸೃಷ್ಟಿಸಿ ಕೊಡುವಂತೆ ವಿನಂತಿಸಿದ ಪ್ರಸಂಗ ಜರುಗಿದೆ. 
ಪೊಲೀಸರು ಎಂಬುದು ತಿಳಿಯದ ಆ ಯುವಕ, ತನಗೆ ನಕಲಿ ಪ್ರಮಾಣ ಪತ್ರ ನೀಡುವಂತೆ ಕೇಳಿದ್ದಾನೆ. 
ಆಗ ಆತನನ್ನು ವಶಕ್ಕೆ ಪಡೆದ ಪೊಲೀಸರ "ನಿಜ' ಸಂಗತಿ ಹೇಳಿದ್ದಾರೆ.. 
ನಕಲಿ ಸೇವಾನುಭವ ಪ್ರಮಾಣ ಪತ್ರ ಪಡೆದು ಬೆಂಗಳೂರು ಸೇರಿದಂತೆ ದೇಶದ ವಿವಿಧ ಕಂಪನಿಗಳಲ್ಲಿ ಉದ್ಯೋಗ ಪಡೆದಿರುವ ಸುಮಾರು 25 ಸಾವಿರ ಜನರ ಮಾಹಿತಿ ಸಿಕ್ಕಿದೆ. 
ಆ ಕಂಪನಿಗಳ ಮುಖ್ಯಸ್ಥರಿಗೆ, ಕಳೆದ ಮೂರು ವರ್ಷಗಳ ಅವಧಿಯಲ್ಲಿ ಕೆಲಸಕ್ಕೆ ಸೇರಿರುವ ಉದ್ಯೋಗಿಗಳ ದಾಖಲೆಗಳನ್ನು ಮರುಪರಿಶೀಲಿಸುವಂತೆ ಸೂಚಿಸಲಾಗಿದೆ. 
ಈ ವಂಚಕ ಜಾಲದ ಸಹಕಾರ ಪಡೆದ ನೌಕರರಿದ್ದರೆ ಮಾಹಿತಿ ನೀಡುವಂತೆಯೂ ಹೇಳಲಾಗಿದೆ.-ಎಂ.ಎನ್‌.ರೆಡ್ಡಿ, ಬೆಂಗಳೂರು ಪೊಲೀಸ್‌ ಆಯುಕ್ತ. 
ಪ್ರತಿದಿನ 15ರಿಂದ 20 ನಕಲಿ ಪ್ರಮಾಣ ಪತ್ರಗಳನ್ನು ಸೃಷ್ಟಿಸಿ ಮಾರಾಟ ಮಾಡಿ ಆರೋಪಿಗಳು 4-5 ಲಕ್ಷ ರೂ. 
ಸಂಗ್ರಹಿಸಿದ್ದಾರೆ. 
ಈ ವಂಚನೆ ಜಾಲದಿಂದ ಫ‌ಲಾನುಭವಿಗಳಾಗಿರುವವರ ಮಾಹಿತಿ ಲಭ್ಯವಾಗಿದ್ದು, ಅವರ ವಿರುದ್ಧವೂ ಪ್ರಕರಣ ದಾಖಲಿಸಿಕೊಳ್ಳಲಾಗುತ್ತದೆ.-ಹೇಮಂತ್‌ ನಿಂಬಾಳ್ಕರ್‌, ಬೆಂಗಳೂರು ಜಂಟಿ ಪೊಲೀಸ್‌ ಆಯುಕ್ತ (ಅಪರಾಧ). 

--------------------- Summary -----------------------------
﻿ಬೆಂಗಳೂರು: ನಕಲಿ ಸೇವಾನುಭವ ಪ್ರಮಾಣ ಪತ್ರ ಹಾಗೂ ಆದಾಯ ತೆರಿಗೆ ದಾಖಲೆಗಳನ್ನು ಸೃಷ್ಟಿಸಿ ಸಾಫ್ಟ್ವೇರ್‌ ಕಂಪನಿಗಳಲ್ಲಿ ಸಾವಿರಾರು ಜನರಿಗೆ ಉದ್ಯೋಗ ಕೊಡಿಸಿದ್ದ ಅಂತಾರಾಜ್ಯ ವಂಚಕರ ಜಾಲವನ್ನು ರಾಜಧಾನಿಯಲ್ಲಿ ಸಿಸಿಬಿ ಪೊಲೀಸರು ಬೇಧಿಸಿದ್ದಾರೆ. 
ಈ ಆರೋಪಿಗಳಿಂದ ವಿವಿಧ ಕಂಪನಿಗಳ ಹೆಸರಿನ ನಕಲಿ ಸೇವಾನುಭವ ಪ್ರಮಾಣ ಪತ್ರಗಳು, ಆದಾಯ ತೆರಿಗೆ ದಾಖಲೆಗಳು, ಸೇವಾ ಬಿಡುಗಡೆ ಪತ್ರ, 25 ದೂರವಾಣಿ, ಮೊಬೈಲ್‌, ಪ್ರಿಂಟರ್‌, ಲ್ಯಾಪ್‌ಟಾಪ್‌ ಸೇರಿದಂತೆ ಇನ್ನಿತರ ವಸ್ತುಗಳನ್ನು ಜಪ್ತಿ ಮಾಡಲಾಗಿದೆ.. 
ದಾಳಿ ವೇಳೆ ಚಿಕ್ಕಕಲ್ಲಸಂದ್ರದ ಹೇಮಂತ್‌ ಕುಮಾರ್‌, ಕಿರಣ್‌ ಕುಮಾರ್‌, ಬಾಷ ತಲೆಮರೆಸಿಕೊಂಡಿದ್ದಾರೆ.ಇ-ಮೇಲ್‌ ಮೂಲಕ ಸಾರ್ವಜನಿಕರಿಂದ ನಕಲಿ ಸೇವಾನುಭವ ಪ್ರಮಾಣ ಪತ್ರಗಳ ಬಗ್ಗೆ ಇತ್ತೀಚೆಗೆ ಸಲ್ಲಿಕೆಯಾದ ದೂರಿನ ಆಧಾರದ ಮೇಲೆ ತನಿಖೆ ನಡೆಸಿದ ಸಿಸಿಬಿ ಪೊಲೀಸರು ಆರೋಪಿಗಳನ್ನು ಬಂಧಿಸಿದ್ದಾರೆ ಎಂದು ನಗರ ಪೊಲೀಸ್‌ ಆಯುಕ್ತ ಎಂ.ಎನ್‌.ರೆಡ್ಡಿ ತಿಳಿಸಿದ್ದಾರೆ.. 
ಕಾನ್‌ಸ್ಟೆàಬಲ್‌ಗೆ ನಕಲಿ ಉದ್ಯೋಗ ಪ್ರಮಾಣ ಪತ್ರ ಕೊಟ್ಟು ಸಿಕ್ಕಿಬಿದ್ದರುನಕಲಿ ಪ್ರಮಾಣ ಪತ್ರಗಳ ಸೃಷ್ಟಿಕರ್ತ ಕಂಪನಿಗಳಿಂದ ಮೋಸಕ್ಕೊಳಗಾದ ಸಾರ್ವಜನಿಕರೊಬ್ಬರು ಇತ್ತೀಚಿಗೆ ಈ ವಂಚಕರ ವಿರುದ್ಧ ನಗರ ಪೊಲೀಸ್‌ ಆಯುಕ್ತರಿಗೆ ಇ-ಮೇಲ್‌ ಮೂಲಕ ದೂರು ನೀಡಿದ್ದರು. 
25 ಸಾವಿರ ಮಂದಿಗೆ ಪ್ರಮಾಣ ಪತ್ರಜಯನಗರದ 9ನೇ ಬ್ಲಾಕ್‌ನ ಪ್ರಸಿದ್ಧಿ ಹೋಟೆಲ್‌ನ 2ನೇ ಮಹಡಿಯ ಮೆ.ತರಂಗಿ ಇನ್ಫೋಮ್ಯಾಟಿಕ್‌ ಕನ್ಸಲ್ಟೆನ್ಸಿ ಸರ್ವಿಸ್‌ ಹಾಗೂ ಬಿಟಿಎಂ ಲೇಔಟ್‌ 1ನೇ ಹಂತದ ಸಿಯೋನಿಕ್ಸ್‌ ಇಂಡಿಯಾ ಸಂಸ್ಥೆ ಸೇರಿದಂತೆ ಏಳು ಕಡೆ ದಾಳಿ ನಡೆಸಲಾಗಿದೆ. 
ನಕಲಿ ಸೇವಾನುಭವ ಪ್ರಮಾಣ ಪತ್ರ ಪಡೆದು ಬೆಂಗಳೂರು ಸೇರಿದಂತೆ ದೇಶದ ವಿವಿಧ ಕಂಪನಿಗಳಲ್ಲಿ ಉದ್ಯೋಗ ಪಡೆದಿರುವ ಸುಮಾರು 25 ಸಾವಿರ ಜನರ ಮಾಹಿತಿ ಸಿಕ್ಕಿದೆ. 
