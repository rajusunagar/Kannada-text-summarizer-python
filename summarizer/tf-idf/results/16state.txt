ಬೆಂಗಳೂರು: ದ್ವಿತೀಯ ಪಿಯುಸಿ ಉತ್ತರ ಪತ್ರಿಕೆಗಳ ಮೌಲ್ಯಮಾಪನಕ್ಕೆ ಪಿಯು ಇಲಾಖೆ ಎ, ಬಿ, ಸಿ ಮಾದರಿಪರ್ಯಾಯ ವ್ಯವಸ್ಥೆ ಮಾಡಿಕೊಂಡಿದೆ. 
"ಎ' ಹಂತದಲ್ಲಿ ಈಗಾಗಲೇ ಏಳು ಸಾವಿರ ಖಾಸಗಿ ಪಿಯು ಕಾಲೇಜು ಉಪನ್ಯಾಸಕರ ನೇಮಕವಾಗಿದೆ, "ಬಿ' ಹಂತದಲ್ಲಿ ಪಿಯು ಕಾಲೇಜಿಗೆ ಬಡ್ತಿ ಪಡೆಯಲು ಅರ್ಹರಾದ ನಾಲ್ಕು ಸಾವಿರ ಪ್ರೌಢಶಾಲಾ ಶಿಕ್ಷಕರನ್ನು ನೇಮಕ ಮಾಡುವ ಪ್ರಕ್ರಿಯೆ ಪ್ರಗತಿಯಲ್ಲಿದೆ. 
ಇನ್ನು "ಸಿ' ಹಂತದಲ್ಲಿ ನಾಲ್ಕು ಸಾವಿರ ನಿವೃತ್ತ ಪಿಯು ಉಪನ್ಯಾಸಕರ ನೇಮಕ ಮಾಡಿಕೊಳ್ಳಲು ಚಿಂತನೆ ನಡೆದಿದೆ.. 
ಪಿಯುಸಿ ಮೌಲ್ಯಮಾಪನಕ್ಕಾಗಿ ಇಲಾಖೆ ಕೈಗೊಂಡಿರುವ ಪರ್ಯಾಯ ವ್ಯವಸ್ಥೆ ಕುರಿತು ಪ್ರಾಥಮಿಕ ಮತ್ತು ಪ್ರೌಢ ಶಿಕ್ಷಣಸಚಿವ ಕಿಮ್ಮನೆ ರತ್ನಾಕರ ಮಾಹಿತಿ ನೀಡಿದ್ದಾರೆ. 
ಭಾನುವಾರ ನೃಪತುಂಗ ರಸ್ತೆಯ ಸರ್ವ ಶಿಕ್ಷಣ ಅಭಿಯಾನ ಕಚೇರಿಯಲ್ಲಿ ಸುದ್ದಿಗಾರರೊಂದಿಗೆ ಮಾತನಾಡಿದ ಅವರು, ಭಾನುವಾರದಿಂದ ಕೋಡಿಂಗ್‌ ಆರಂಭವಾಗಿದೆ.. 
ಏ.20ರಿಂದ ಮೌಲ್ಯಮಾಪನ ಆರಂಭಗೊಳ್ಳುವುದು ಖಚಿತ. 
ಆದರೆ, ಈ ಹಿಂದೆ ಹೇಳಿದಂತೆ ಮೇ 2ಕ್ಕೆ ಫ‌ಲಿತಾಂಶ ಕೊಡಲು ಸಾಧ್ಯವಿಲ್ಲ. 
ರಾಜ್ಯದಲ್ಲಿ ಎಂದೂ ಸಿಇಟಿ ಪರೀಕ್ಷೆಗೆ ಮುನ್ನ ಫ‌ಲಿತಾಂಶ ನೀಡಿದ್ದಿಲ್ಲ. 
ಹಾಗಾಗಿ ಈ ಬಾರಿಯೂ ಸಿಇಟಿ ಫ‌ಲಿತಾಂಶ ಪ್ರಕಟಗೊಳ್ಳುವ ಮೊದಲು ಪಿಯು ಫ‌ಲಿತಾಂಶ ಪ್ರಕಟಿಸಲಾಗುವುದು ಸ್ಪಷ್ಟಪಡಿಸಿದ್ದಾರೆ.. 
ತಂದೆಯಂತೆ ಕೆಲಸ ಮಾಡಿಸಬೇಡಿ: ಇದೇ ವೇಳೆ ಪ್ರತಿಭಟನಾ ನಿರತ ಉಪನ್ಯಾಸಕರು ಹೋರಾಟ ಕೈಬಿಟ್ಟು ಮೌಲ್ಯಮಾಪನಕ್ಕೆ ಹಾಜರಾಗುವಂತೆ ಮತ್ತೂಮ್ಮೆ ಕಳಕಳಿಯ ಮನವಿ ಮಾಡಿದ ಸಚಿವರು, "ತಾಯಿಯಂತೆ ಕೆಲಸ ಮಾಡುವುದು ನನಗಿಷ್ಟ. 
ಅದರಂತೆ ಇಷ್ಟು ದಿನ ಅದೇ ರೀತಿ ಕೆಲಸ ಮಾಡಿದ್ದೇನೆ. 
ಮುಂದೆ ತಂದೆಯಂತೆ ಕೆಲಸ ಮಾಡಿಸಬೇಡಿ' ಎಂದು ಮುಷ್ಕರ ನಿರತ ಉಪನ್ಯಾಸಕರ ವಿರುದಟಛಿ ಕಾನೂನು ಕ್ರಮ ಕೈಗೊಳ್ಳಲು ಹಿಂದೇಟು ಹಾಕುವುದಿಲ್ಲ ಎಂಬ ಎಚ್ಚರಿಕೆಯನ್ನು ಪರೋಕ್ಷವಾಗಿ ನೀಡಿದರು.. 
ಉಪವಾಸ ನಿರತ ಉಪನ್ಯಾಸಕರನ್ನು ಹಿಗ್ಗಾಮುಗ್ಗಾ ತರಾಟೆಗೆ ತೆಗೆದುಕೊಂಡ ಸಚಿವರು, ಸರ್ಕಾರವನ್ನು ಎಷ್ಟು ಸಾಧ್ಯವೋ ಅಷ್ಟೂ ರೀತಿಯಲ್ಲಿ ನೀವು ಗಮನಸೆಳೆದಿದ್ದೀರಿ. 
11 ಜಿಲ್ಲೆಗಳಲ್ಲಿ ಬರ, ನೀರಿಲ್ಲದೆ ವಾಟರ್‌ ಟ್ಯಾಂಕ್‌ಗಳ ಸುತ್ತ ನಿಷೇಧಾಜ್ಞೆ ಜಾರಿ ಮಾಡುವ ಪರಿಸ್ಥಿತಿಯಲ್ಲೂ ಸರ್ಕಾರ ನಿಮ್ಮ ಬೇಡಿಕೆ ವಿಚಾರದಲ್ಲಿ ಸಾಧ್ಯವಾದಷ್ಟೂ ಪ್ರಯತ್ನಿಸಿದೆ.. 
ಇಲ್ಲಿಗೆ ಸಾಕು. 
ಇನ್ನಾದರೂ ಮೌಲ್ಯಮಾಪನಕ್ಕೆ ಹಾಜರಾಗಿ. 
ಎಷ್ಟು ಸಾಧ್ಯವೋ ಅಷ್ಟೂ ತಾಳ್ಮೆಯಿಂದ ಸಮಸ್ಯೆ ನಿಭಾಯಿಸಲು ಪ್ರಯತ್ನಿಸಿದ್ದೇನೆ. 
ಈ ವಿಚಾರದಲ್ಲಿ ದ್ವೇಷ, ರಾಜಕೀಯ ಮಾಡಲು ನಾವು ಸರ್ವಾಧಿಕಾರಿ ಹಿಟ್ಲರ್‌ ಅಥವಾ ಗಾಂಧಿ ಕೊಂದ ಗೋಡ್ಸೆ ಸಂತತಿಯವರಲ್ಲ. 
ತಾಯಿಯಂತೆ ಕೆಲಸ ಮಾಡುವುದು ನನಗಿಷ್ಟ. 
ಅಂತಹವನ ಕೈಯ್ಯಲ್ಲಿತಂದೆಯಂತೆ ಕೆಲಸ ಮಾಡಿಸಬೇಡಿ ಎಂದರು.. 
ಬೇಡಿಕೆ ಈಡೇರಿಸಲು 900 ಕೋಟಿ ಬೇಕು:ಪಿಯು ಪ್ರಾಂಶುಪಾಲರು, ಉಪನ್ಯಾಸಕರು ಮತ್ತು ಪ್ರೌಢ ಶಾಲಾ ಶಿಕ್ಷಕರಿಗೆ ಪ್ರಸ್ತುತ ಸರ್ಕಾರ ವಾರ್ಷಿಕ ಒಂದು ವೇತನ ಬಡ್ತಿ ಮತ್ತು ವಿಶೇಷ ಭತ್ಯೆ ಮುಂದುವರಿಸಿರುವುದರಿಂದ 125 ಕೋಟಿ ರೂ. 
ಹೊರೆಯಾಗಲಿದೆ. 
ಒಂದು ವೇತನಬಡ್ತಿಯಿಂದ ಪ್ರಾಂಶುಪಾಲರಿಗೆ ವಾರ್ಷಿಕ ವಾರ್ಷಿಕ 33,000ದಿಂದ 35,900 ರೂ.ವರೆಗೆ, ಉಪನ್ಯಾಸಕರಿಗೆ 12,260ರೂ.ನಿಂದ 20,910 ರೂ. 
ವರೆಗೆ, ಪ್ರೌಢಶಾಲಾ ಮುಖ್ಯೋಪಾಧ್ಯಾಯರು ಮತ್ತು ಶಿಕ್ಷಕರಿಗೆ 8,760 ರೂ.ನಿಂದ 17,900 ರೂ.ವರೆಗೆ ಹೆಚ್ಚುವರಿ ವೇತನ ದೊರೆಯಲಿದೆ.. 
ಉಪನ್ಯಾಸಕರು ಕೇಳುತ್ತಿರುವ ನಾಲ್ಕು ವೇತನ ಬಡ್ತಿ ನೀಡಲು ಸರ್ಕಾರಕ್ಕೆ ಒಟ್ಟು 900 ಕೋಟಿ ರೂ. 
ಬೇಕಾಗುತ್ತದೆ ಎಂದು ವಿವರಿಸಿದರು. 
ಇಂತಹ ವೇತನ ತಾರತಮ್ಯ ಸಮಸ್ಯೆ ಸರ್ಕಾರದ ಇತರೆ ಎಲ್ಲಾ ಇಲಾಖೆಗಳಲ್ಲೂ ಇವೆ. 
ಬರ ಪರಿಸ್ಥಿತಿ ಸಂದರ್ಭದಲ್ಲಿ ಮುಖ್ಯಮಂತ್ರಿಗಳು ಸಾಧ್ಯವಾದಷ್ಟೂ ಉಪನ್ಯಾಸಕರ ಬೇಡಿಕೆ ಈಡೇರಿಸಿದ್ದಾರೆ. 
ಇನ್ನುಹೋರಾಟ ಮುಂದುವರಿಸುವುದು ಸರಿಯಲ್ಲ ಎಂದರು. 
ಮುಷ್ಕರ ನಿರತರ ವಿರುದಟಛಿ ಸರ್ಕಾರ ಕ್ರಮ ಕೈಗೊಳ್ಳುವುದಿಲ್ಲವೇ ಎಂಬ ಸುದ್ದಿಗಾರರ ಪ್ರಶ್ನೆಗೆ, ಈಗಾಗಲೇ ಮುಷ್ಕರ ನಿರತ ಉಪನ್ಯಾಸಕರು, ಪ್ರಾಂಶುಪಾಲರಿಗೆ ನೋಟಿಸ್‌ ಜಾರಿ ಮಾಡಿ, ಕರ್ನಾಟಕ ಶಿಕ್ಷಣ ಕಾಯ್ದೆ 1983ರ ನಿಯಮ 28ರಲ್ಲಿ ವಿಧಿಸಲಾದ ಕರ್ತವ್ಯಗಳು ಹಾಗೂ ಕರ್ನಾಟಕ ನಾಗರಿಕ ಸೇವಾ ನಿಯಮಾವಳಿಗಳ(ಮುಷ್ಕರ ತಡೆಗಟ್ಟುವಿಕೆ) ನಿಯಮ 3ರಲ್ಲಿ ಮುಷ್ಕರಗಳನ್ನುನಡೆಸುವುದನ್ನು ಪ್ರತಿಬಂಧಿಸಿರುವ ಅಂಶಗಳನ್ನು ತಿಳಿಸಲಾಗಿದೆ. 
ತಮಿಳುನಾಡಿನಲ್ಲಿ ಇದೇ ರೀತಿ ಪ್ರತಿಭಟನೆ ನಡೆಸಿದ 14,500 ಸರ್ಕಾರಿ ನೌಕರರನ್ನು ಅಲ್ಲಿನ ಸರ್ಕಾರ ಸೇವೆಯಿಂದ ವಜಾಗೊಳಿಸಿತ್ತು.. 
ಸುಪ್ರೀಂಕೋರ್ಟ್‌ ಕೂಡ ಅದನ್ನು ಎತ್ತಿಹಿಡಿದಿತ್ತು ಎಂದು ಪರೋಕ್ಷವಾಗಿ ಉಪನ್ಯಾಸಕರ ವಿರುದಟಛಿ ಕಾನೂನು ಕ್ರಮದ ಎಚ್ಚರಿಕೆ ನೀಡಿದರು.. 
ಮೇ 2ರಂದು ಫ‌ಲಿತಾಂಶ ಅಸಾಧ್ಯಈ ಹಿಂದೆ ಹೇಳಿದ್ದಂತೆ ಮೇ 2ಕ್ಕೆ ಫ‌ಲಿತಾಂಶ ಅಸಾಧ್ಯ. 
ರಾಜ್ಯದಲ್ಲಿ ಎಂದೂ ಸಿಇಟಿ ಪರೀಕ್ಷೆಗೆ ಮುನ್ನ ಫ‌ಲಿತಾಂಶನೀಡಿಲ್ಲ. 
ಹಾಗಾಗಿ ಈ ಸಲವೂ ಸಿಇಟಿ ಫ‌ಲಿತಾಂಶಕ್ಕೆ ಮುನ್ನ ಪಿಯು ಫ‌ಲಿತಾಂಶ ಪ್ರಕಟಿಸಲಾಗುವುದು. 
ಇನ್ನು ಮುಂದೆಮೌಲ್ಯಮಾಪನ ಸಂದರ್ಭ ಉಪನ್ಯಾಸಕರು, ಶಿಕ್ಷಕರು ಪ್ರತಿಭಟನೆಗಿಳಿದರೂ ಮೌಲ್ಯಮಾಪನಕ್ಕೆ ಯಾವುದೇತೊಂದರೆಯಾಗದಂತೆ ಮೊದಲೇ ಪರ್ಯಾಯ ವ್ಯವಸ್ಥೆ ಮಾಡಿಕೊಳ್ಳಲಾಗುವುದು.- ಕಿಮ್ಮನೆ ರತ್ನಾಕರ, ಪ್ರಾಥಮಿಕ-ಪ್ರೌಢ ಶಿಕ್ಷಣ ಸಚಿವ. 

--------------------- Summary -----------------------------
"ಎ' ಹಂತದಲ್ಲಿ ಈಗಾಗಲೇ ಏಳು ಸಾವಿರ ಖಾಸಗಿ ಪಿಯು ಕಾಲೇಜು ಉಪನ್ಯಾಸಕರ ನೇಮಕವಾಗಿದೆ, "ಬಿ' ಹಂತದಲ್ಲಿ ಪಿಯು ಕಾಲೇಜಿಗೆ ಬಡ್ತಿ ಪಡೆಯಲು ಅರ್ಹರಾದ ನಾಲ್ಕು ಸಾವಿರ ಪ್ರೌಢಶಾಲಾ ಶಿಕ್ಷಕರನ್ನು ನೇಮಕ ಮಾಡುವ ಪ್ರಕ್ರಿಯೆ ಪ್ರಗತಿಯಲ್ಲಿದೆ. 
ಹಾಗಾಗಿ ಈ ಬಾರಿಯೂ ಸಿಇಟಿ ಫ‌ಲಿತಾಂಶ ಪ್ರಕಟಗೊಳ್ಳುವ ಮೊದಲು ಪಿಯು ಫ‌ಲಿತಾಂಶ ಪ್ರಕಟಿಸಲಾಗುವುದು ಸ್ಪಷ್ಟಪಡಿಸಿದ್ದಾರೆ.. 
ತಂದೆಯಂತೆ ಕೆಲಸ ಮಾಡಿಸಬೇಡಿ: ಇದೇ ವೇಳೆ ಪ್ರತಿಭಟನಾ ನಿರತ ಉಪನ್ಯಾಸಕರು ಹೋರಾಟ ಕೈಬಿಟ್ಟು ಮೌಲ್ಯಮಾಪನಕ್ಕೆ ಹಾಜರಾಗುವಂತೆ ಮತ್ತೂಮ್ಮೆ ಕಳಕಳಿಯ ಮನವಿ ಮಾಡಿದ ಸಚಿವರು, "ತಾಯಿಯಂತೆ ಕೆಲಸ ಮಾಡುವುದು ನನಗಿಷ್ಟ. 
ಮುಂದೆ ತಂದೆಯಂತೆ ಕೆಲಸ ಮಾಡಿಸಬೇಡಿ' ಎಂದು ಮುಷ್ಕರ ನಿರತ ಉಪನ್ಯಾಸಕರ ವಿರುದಟಛಿ ಕಾನೂನು ಕ್ರಮ ಕೈಗೊಳ್ಳಲು ಹಿಂದೇಟು ಹಾಕುವುದಿಲ್ಲ ಎಂಬ ಎಚ್ಚರಿಕೆಯನ್ನು ಪರೋಕ್ಷವಾಗಿ ನೀಡಿದರು.. 
ಬೇಡಿಕೆ ಈಡೇರಿಸಲು 900 ಕೋಟಿ ಬೇಕು:ಪಿಯು ಪ್ರಾಂಶುಪಾಲರು, ಉಪನ್ಯಾಸಕರು ಮತ್ತು ಪ್ರೌಢ ಶಾಲಾ ಶಿಕ್ಷಕರಿಗೆ ಪ್ರಸ್ತುತ ಸರ್ಕಾರ ವಾರ್ಷಿಕ ಒಂದು ವೇತನ ಬಡ್ತಿ ಮತ್ತು ವಿಶೇಷ ಭತ್ಯೆ ಮುಂದುವರಿಸಿರುವುದರಿಂದ 125 ಕೋಟಿ ರೂ. 
ಮುಷ್ಕರ ನಿರತರ ವಿರುದಟಛಿ ಸರ್ಕಾರ ಕ್ರಮ ಕೈಗೊಳ್ಳುವುದಿಲ್ಲವೇ ಎಂಬ ಸುದ್ದಿಗಾರರ ಪ್ರಶ್ನೆಗೆ, ಈಗಾಗಲೇ ಮುಷ್ಕರ ನಿರತ ಉಪನ್ಯಾಸಕರು, ಪ್ರಾಂಶುಪಾಲರಿಗೆ ನೋಟಿಸ್‌ ಜಾರಿ ಮಾಡಿ, ಕರ್ನಾಟಕ ಶಿಕ್ಷಣ ಕಾಯ್ದೆ 1983ರ ನಿಯಮ 28ರಲ್ಲಿ ವಿಧಿಸಲಾದ ಕರ್ತವ್ಯಗಳು ಹಾಗೂ ಕರ್ನಾಟಕ ನಾಗರಿಕ ಸೇವಾ ನಿಯಮಾವಳಿಗಳ(ಮುಷ್ಕರ ತಡೆಗಟ್ಟುವಿಕೆ) ನಿಯಮ 3ರಲ್ಲಿ ಮುಷ್ಕರಗಳನ್ನುನಡೆಸುವುದನ್ನು ಪ್ರತಿಬಂಧಿಸಿರುವ ಅಂಶಗಳನ್ನು ತಿಳಿಸಲಾಗಿದೆ. 
