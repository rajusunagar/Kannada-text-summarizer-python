ಮೆಲ್ಬರ್ನ್: ಆಸ್ಟ್ರೇಲಿಯನ್‌ ಓಪನ್‌ ಟೆನಿಸ್‌ ಕೂಟದ ಡ್ರಾ ಶುಕ್ರವಾರ ನಡೆದಿದ್ದು ಹಾಲಿ ಚಾಂಪಿಯನ್‌ ಸ್ಟಾನ್‌ ವಾವ್ರಿಂಕ ಮತ್ತು ವಿಶ್ವದ ನಂಬರ್‌ ವನ್‌ ನುವಾನ್‌ ಜೊಕೋವಿಕ್‌ ಮೊದಲ ಅರ್ಧದಲ್ಲಿ ಸೇರಿಕೊಂಡಿದ್ದಾರೆ. 
ಇದರಿಂದಾಗಿ ಅವರಿಬ್ಬರು ಸೆಮಿಫೈನಲ್‌ನಲ್ಲಿ ಪರಸ್ಪರ ಎದುರಾಗುವ ಸಾಧ್ಯತೆಯಿದೆ.. 
ಸರ್ಬಿಯಾದ ಜೊಕೋವಿಕ್‌ ಕ್ವಾರ್ಟರ್‌ಫೈನಲ್‌ನಲ್ಲಿ ಶಕ್ತಿಶಾಲಿ ಸರ್ವ್‌ಗಳ ಕೆನಡದ ಮಿಲೋಸ್‌ ರೋನಿಕ್‌ ಅವರನ್ನು ಹಾಗೂ ವಾವ್ರಿಂಕ ಅವರು ಜಪಾನಿನ ಐದನೇ ಶ್ರೇಯಾಂಕದ ಕೆಯಿ ನಿಶಿಕೋರಿ ಅವರನ್ನು ಎದುರಿಸುವ ಸಾಧ್ಯತೆಯಿದೆ. 
ವಾವ್ರಿಂಕ ಕಳೆದ ವರ್ಷದ ಹೋರಾಟದಲ್ಲಿ ಕ್ವಾರ್ಟರ್‌ಫೈನಲ್‌ನಲ್ಲಿ ಜೊಕೋವಿಕ್‌ ಅವರನ್ನು ಸೋಲಿಸಿದ್ದರು ಮತ್ತು ಅಂತಿಮವಾಗಿ ಆಸ್ಟ್ರೇಲಿಯನ್‌ ಓಪನ್‌ ಜಯಿಸಿದ ಸಾಧನೆ ಮಾಡಿದ್ದರು.. 
ತನ್ನ 33ರ ಹರೆಯದಲ್ಲಿ 18ನೇ ಗ್ರ್ಯಾನ್‌ ಸ್ಲಾಮ್‌ ಪ್ರಶಸ್ತಿ ಗೆಲ್ಲುವ ವಿಶ್ವಾಸದಲ್ಲಿರುವ ರೋಜರ್‌ ಫೆಡರರ್‌ ಅವರು ಕ್ವಾರ್ಟರ್‌ಫೈನಲ್‌ನಲ್ಲಿ ಆ್ಯಂಡಿ ಮರ್ರೆ ಅವರನ್ನು ಎದುರಿಸುವ ಸಾಧ್ಯತೆಯಿದೆ.. 
ಮೂರು ಬಾರಿಯ ಆಸ್ಟ್ರೇಲಿಯನ್‌ ಓಪನ್‌ ರನ್ನರ್‌ ಅಪ್‌ ಆಗಿರುವ ಮರ್ರೆ 2010ರ ಫೈನಲ್‌ನಲ್ಲಿ ಫೆಡರರ್‌ಗೆ ಸೋತಿದ್ದರು. 
ದ್ವಿತೀಯ ಶ್ರೇಯಾಂಕದ ಫೆಡರರ್‌ ಮೊದಲ ಸುತ್ತಿನಲ್ಲಿ ತೈಪೆಯ ಲು ಯೆನ್‌ ಸನ್‌ ಅವರನ್ನು ಎದುರಿಸಲಿದ್ದಾರೆ.. 
ಮೂರನೇ ಶ್ರೇಯಾಂಕದ ರಫೆಲ್‌ ನಡಾಲ್‌ ಮೊದಲ ಸುತ್ತಿನಲ್ಲಿ ಕಠಿನ ಎದುರಾಳಿ ರಶ್ಯದ ಮೈಕಲ್‌ ಯೂಜ್ನಿ ಸವಾಲನ್ನು ಎದುರಿಸಲಿದ್ದಾರೆ. 
ಕ್ವಾರ್ಟರ್‌ಫೈನಲ್‌ನಲ್ಲಿ ಥಾಮಸ್‌ ಬೆರ್ಡಿಶ್‌ ಅವರನ್ನು ಎದುರಿಸುವ ಸಾಧ್ಯತೆಯಿದೆ.. 
ಆಸ್ಟ್ರೇಲಿಯದ ಆಟಗಾರ ಲೇಟನ್‌ ಹೆವಿಟ್‌ ಸತತ 19ನೇ ಆಸ್ಟ್ರೇಲಿಯನ್‌ ಓಪನ್‌ನಲ್ಲಿ ಆಡುತ್ತಿದ್ದಾರೆ. 
ಅವರು ಮೊದಲ ಸುತ್ತಿನಲ್ಲಿ ಚೀನದ ವೈಲ್ಡ್‌ಕಾರ್ಡ್‌ ಝಾಂಗ್‌ ಜೀ ಅವರನ್ನು ಎದರಿಸಲಿದ್ದಾರೆ.. 
ಸೆರೆನಾ-ವೋಜ್ನಿಯಾಕಿ ಕ್ವಾರ್ಟರ್‌ನಲ್ಲಿ ಮುಖಾಮುಖೀ. 
ವನಿತೆಯರ ಡ್ರಾದಲ್ಲಿ ವಿಶ್ವದ ನಂಬರ್‌ ವನ್‌ ಸೆರೆನಾ ವಿಲಿಯಮ್ಸ್‌ ಕ್ವಾರ್ಟರ್‌ಫೈನಲ್‌ನಲ್ಲಿ ಕ್ಯಾರೋಲಿನ್‌ ವೋಜ್ನಿಯಾಕಿ ಅವರನ್ನು ಎದುರಿಸುವ ಸಾಧ್ಯತೆಯಿದೆ. 
ಇದು ಕಳೆದ ವರ್ಷದ ಯುಎಸ್‌ ಓಪನ್‌ ಫೈನಲ್‌ನ ಪುನರಾವರ್ತನೆಯಾಗಲಿದೆ. 
ಅಲ್ಲಿ ಸೆರೆನಾ ವೋಜ್ನಿಯಾಕಿ ಅವರನ್ನು ಸೋಲಿಸಿದ್ದರು.. 
ತನ್ನ ಬಾಳ್ವೆಯ 19ನೇ ಗ್ರ್ಯಾನ್‌ ಸ್ಲಾಮ್‌ ಪ್ರಶಸ್ತಿ ಗೆಲ್ಲುವ ಉದ್ದೇಶ ಇಟ್ಟುಕೊಂಡಿರುವ ಸೆರೆನಾ ಮೊದಲ ಸುತ್ತಿನಲ್ಲಿ ಬೆಲ್ಜಿಯಂನ ಅಲಿಸನ್‌ ವಾನ್‌ ಯುಟ್ವಾನಕ್‌ ಅವರನ್ನು ಎದುರಿಸಲಿದ್ದಾರೆ. 
ಇದೇ ವೇಳೆ ದ್ವಿತೀಯ ಶ್ರೇಯಾಂಕದ ಮರಿಯಾ ಶರಪೋವಾ ಅರ್ಹತಾ ಆಟಗಾರ್ತಿಯ ಸವಾಲನ್ನು ಎದುರಿಸಲಿದ್ದಾರೆ.. 
ನಾಲ್ಕನೇ ಶ್ರೇಯಾಂಕದ ಮತ್ತು ಎರಡು ಬಾರಿಯ ವಿಂಬಲ್ಡನ್‌ ಚಾಂಪಿಯನ್‌ ಪೆಟ್ರಾ ಕ್ವಿಟೋವಾ ಇನ್ನೊಂದು ಕ್ವಾರ್ಟರ್‌ಫೈನಲ್‌ನಲ್ಲಿ ಅಗ್ನಿàಸ್ಕಾ ರಾದ್ವಂಸ್ಕಾ ಅವರನ್ನು ಎದುರಿಸುವ ಸಾಧ್ಯತೆಯಿದೆ.. 
ಮೊದಲ ಸುತ್ತಿನ ಅತ್ಯಂತ ಆಸಕ್ತಿ ಕೆರಳಿಸುವ ಪಂದ್ಯವೆಂದರೆ ಎರಡು ಬಾರಿಯ ಆಸ್ಟ್ರೇಲಿಯನ್‌ ಓಪನ್‌ ಜಾಂಪಿಯನ್‌ ವಿಕ್ಟೋರಿಯಾ ಅಜರೆಂಕಾ ಮತ್ತು ಅಮೆರಿಕದ ಸ್ಲೋನೆ ಸ್ಟೀಪನ್ಸ್‌ ನಡುವಣ ಹೋರಾಟವಾಗಿದೆ. 
ಅಜರೆಂಕಾ ಶ್ರೇಯಾಂಕರಹಿತ ಆಟಗಾರ್ತಿ ಆಗಿದ್ದರೆ ಸ್ಟೀಪನ್ಸ್‌ ಎರಡು ವರ್ಷಗಳ ಹಿಂದೆ ಇಲ್ಲಿ ಸೆಮಿಫೈನಲ್‌ ತಲುಪಿದವರಾಗಿದ್ದಾರೆ. 
. 

--------------------- Summary -----------------------------
ಸರ್ಬಿಯಾದ ಜೊಕೋವಿಕ್‌ ಕ್ವಾರ್ಟರ್‌ಫೈನಲ್‌ನಲ್ಲಿ ಶಕ್ತಿಶಾಲಿ ಸರ್ವ್‌ಗಳ ಕೆನಡದ ಮಿಲೋಸ್‌ ರೋನಿಕ್‌ ಅವರನ್ನು ಹಾಗೂ ವಾವ್ರಿಂಕ ಅವರು ಜಪಾನಿನ ಐದನೇ ಶ್ರೇಯಾಂಕದ ಕೆಯಿ ನಿಶಿಕೋರಿ ಅವರನ್ನು ಎದುರಿಸುವ ಸಾಧ್ಯತೆಯಿದೆ. 
ವಾವ್ರಿಂಕ ಕಳೆದ ವರ್ಷದ ಹೋರಾಟದಲ್ಲಿ ಕ್ವಾರ್ಟರ್‌ಫೈನಲ್‌ನಲ್ಲಿ ಜೊಕೋವಿಕ್‌ ಅವರನ್ನು ಸೋಲಿಸಿದ್ದರು ಮತ್ತು ಅಂತಿಮವಾಗಿ ಆಸ್ಟ್ರೇಲಿಯನ್‌ ಓಪನ್‌ ಜಯಿಸಿದ ಸಾಧನೆ ಮಾಡಿದ್ದರು.. 
ತನ್ನ 33ರ ಹರೆಯದಲ್ಲಿ 18ನೇ ಗ್ರ್ಯಾನ್‌ ಸ್ಲಾಮ್‌ ಪ್ರಶಸ್ತಿ ಗೆಲ್ಲುವ ವಿಶ್ವಾಸದಲ್ಲಿರುವ ರೋಜರ್‌ ಫೆಡರರ್‌ ಅವರು ಕ್ವಾರ್ಟರ್‌ಫೈನಲ್‌ನಲ್ಲಿ ಆ್ಯಂಡಿ ಮರ್ರೆ ಅವರನ್ನು ಎದುರಿಸುವ ಸಾಧ್ಯತೆಯಿದೆ.. 
ನಾಲ್ಕನೇ ಶ್ರೇಯಾಂಕದ ಮತ್ತು ಎರಡು ಬಾರಿಯ ವಿಂಬಲ್ಡನ್‌ ಚಾಂಪಿಯನ್‌ ಪೆಟ್ರಾ ಕ್ವಿಟೋವಾ ಇನ್ನೊಂದು ಕ್ವಾರ್ಟರ್‌ಫೈನಲ್‌ನಲ್ಲಿ ಅಗ್ನಿàಸ್ಕಾ ರಾದ್ವಂಸ್ಕಾ ಅವರನ್ನು ಎದುರಿಸುವ ಸಾಧ್ಯತೆಯಿದೆ.. 
