ಬೆಂಗಳೂರು: ವಿವಿಧ ವಸತಿ ಯೋಜನೆಗಳಡಿ ಸರ್ಕಾರ ನಿಗದಿಪಡಿಸುವ ಮೊತ್ತಕ್ಕೆ ಮನೆ ನಿರ್ಮಿಸಲು ಸಾಧ್ಯವಿಲ್ಲ ಎಂಬ ಕೊರಗು ದೂರ ಮಾಡಲು ಇದೀಗ ಸರ್ಕಾರವೇ ಮುಂದಾಗಿದೆ. 
ಅದಕ್ಕಾಗಿ ಕಡಮೆ ವೆಚ್ಚದ, ಹಗುರ ಹಾಗೂ ದೀರ್ಘ‌ಕಾಲ ಬಾಳಿಕೆ ಬರುವ ಮನೆಗಳ ನಿರ್ಮಾಣ ತಂತ್ರಜ್ಞಾನವನ್ನು ಅಳವಡಿಸಿಕೊಳ್ಳಲಿದೆ.. 
ಹವಾಮಾನ, ಭೌಗೋಳಿಕ ಪ್ರದೇಶ ಹಾಗೂ ಆಯಾ ಭಾಗದ ಜನರ ಸಾಂಪ್ರದಾಯಿಕ ಜೀವನ ಶೈಲಿಗೆ ಹೊಂದುವಂತಹ ಇಂತಹ ಮನೆಗಳ ನಿರ್ಮಾಣಕ್ಕೆ ಈಶಾನ್ಯ ರಾಜ್ಯಗಳು ಸೇರಿದಂತೆ ಕೆಲವು ರಾಜ್ಯಗಳಲ್ಲಿ ಬಳಕೆಯಲ್ಲಿರುವ ತಂತ್ರಜ್ಞಾನ ಅಳವಡಿಸಿಕೊಳ್ಳಲು ಸರ್ಕಾರ ಸಜ್ಜಾಗಿದ್ದು, ಈ ತಂತ್ರಜ್ಞಾನ ಬಳಸಿ ರಾಜ್ಯದ ಆಯ್ದ ಹತ್ತು ಜಿಲ್ಲೆಗಳಲ್ಲಿ ಪ್ರಾಯೋಗಿಕವಾಗಿ ಇಂತಹ ಮನೆ ನಿರ್ಮಾಣ ಮಾಡಲು ತೀರ್ಮಾನಿಸಿದೆ.. 
ಇದಕ್ಕಾಗಿ ಕಡಿಮೆ ವೆಚ್ಚದಲ್ಲಿ ದೀರ್ಘ‌ ಕಾಲ ಬಾಳಿಕೆ ಬರುವ ಮನೆಗಳ ನಿರ್ಮಾಣದಲ್ಲಿ ಪ್ರಸಿದ್ಧಿ ಪಡೆದಿರುವ ಫಾಸ್ಟ್‌ ಟ್ರ್ಯಾಕ್‌ ಹೌಸಸ್‌, ಪ್ರೀ ಕಾಸ್ಟ್‌ ಹೌಸಸ್‌, ಮಿಯರ್‌ ಬರ್ಗರ್‌ ಹಾಗೂ ರ್ಯಾಟ್‌ ಟ್ರ್ಯಾಪ್‌ ತಂತ್ರಜ್ಞಾನಗಳು ಸೇರಿದಂತೆ ಇದೇ ಮಾದರಿಯ ಏಳೆಂಟು ತಂತ್ರಜ್ಞಾನಗಳ ಪರಿಶೀಲನೆ ನಡೆಸಲಾಗಿದ್ದು, ಆ ಪೈಕಿ ಯೋಗ್ಯವಾಗುವ ನಾಲ್ಕೈದು ತಂತ್ರಜ್ಞಾನ ಅಳವಡಿಸಿಕೊಂಡು ಮನೆಗಳನ್ನು ನಿರ್ಮಿಸುವ ಉದ್ದೇಶ ಸರ್ಕಾರದ್ದು.. 
ಈ ಯೋಜನೆಯನ್ನು ರಾಜೀವ್‌ಗಾಂಧಿ ಗ್ರಾಮೀಣ ವಸತಿ ನಿಗಮದ ಮೂಲಕ ಅನುಷ್ಠಾನಕ್ಕೆ ತರಲು ಸರ್ಕಾರ ತೀರ್ಮಾನಿಸಿದೆ. 
ಅದರಂತೆ ನಿಗಮದ ಮೂಲಕ ಈಗಾಗಲೇ ಎಲ್ಲಾ ಜಿಲ್ಲಾ ಪಂಚಾಯ್ತಿ ಮುಖ್ಯ ಕಾರ್ಯನಿರ್ವಹಣಾಧಿಕಾರಿಗಳಿಗೆ ಪತ್ರ ಬರೆಯಲಾಗಿದೆ. 
ಮೊದಲು ಪ್ರಸ್ತಾವನೆ ಸಲ್ಲಿಸುವ ಜಿಲ್ಲೆಗಳಿಗೆ ಆದ್ಯತೆ ಎಂಬ ಸೂತ್ರದೊಂದಿಗೆ ಮೊದಲು ಮುಂದೆ ಬರುವ 10 ಜಿಲ್ಲೆಗಳಲ್ಲಿ ಈ ಮನೆ ನಿರ್ಮಾಣ ಯೋಜನೆಯನ್ನು ಪ್ರಾಯೋಗಿಕವಾಗಿ ಜಾರಿಗೆ ತರಲಾಗುವುದು. 
ಇದು ಯಶಸ್ವಿಯಾದರೆ ಬಳಿಕ ಎಲ್ಲಾ ಜಿಲ್ಲೆಗಳಿಗೂ ಅದನ್ನು ವಿಸ್ತರಿಸಲಾಗುವುದು ಎಂದು ನಿಗಮದ ಅಧಿಕಾರಿಗಳು ಹೇಳಿದ್ದಾರೆ.. 
ಆಯ್ದ ಕಡೆಗಳಲ್ಲಿ ಮನೆ ನಿರ್ಮಾಣ:ಹಾಗೆಂದು ಜಿಲ್ಲಾದ್ಯಂತ ಈ ಮನೆಗಳನ್ನು ನಿರ್ಮಿಸುವುದಿಲ್ಲ. 
ಆಯ್ಕೆ ಮಾಡಲಾದ ಜಿಲ್ಲೆಗಳಲ್ಲಿ ನಿರ್ಮಿತಿ ಕೇಂದ್ರದ 3ರಿಂದ 4 ಎಕರೆ ಖಾಲಿ ಜಾಗದಲ್ಲಿ ಹೊಸ ತಂತ್ರಜ್ಞಾನ ಬಳಸಿ ಮಾದರಿ ಮನೆಗಳನ್ನು ನಿರ್ಮಿಸಲಾಗುವುದು. 
ಇಂದಿರಾ ಆವಾಸ್‌, ಬಸವ ವಸತಿ ಸೇರಿದಂತೆ ಇತರೆ ಗ್ರಾಮೀಣ ವಸತಿ ಯೋಜನೆಗಳಡಿ ಆಯ್ಕೆಯಾಗುವ ಫ‌ಲಾನುಭವಿಗಳನ್ನು ಕರೆಸಿ ಈ ಮನೆಗಳನ್ನು ತೋರಿಸಿ ಅದರ ಅನುಕೂಲ, ವೆಚ್ಚ ಮತ್ತಿತರ ಮಾಹಿತಿ ನೀಡಲಾಗುವುದು. 
ಆದರೆ, ಈ ಮನೆಗಳನ್ನು ಪಡೆದುಕೊಳ್ಳಲೇಬೇಕು ಎಂದು ಅವರ ಮೇಲೆ ಒತ್ತಡ ಹೇರುವುದಿಲ್ಲ. 
ಫ‌ಲಾನುಭವಿಗಳಿಗೆ ಒಪ್ಪಿಗೆಯಾದರೆ ಮಾತ್ರ ಅದನ್ನು ಅವರ ಹೆಸರಿಗೆ ಮಂಜೂರು ಮಾಡಲಾಗುತ್ತದೆ ಎಂದು ಅಧಿಕಾರಿಗಳು ಹೇಳುತ್ತಾರೆ.. 
ಜನರಿಗೇನು ಲಾಭ?- ಸಾಂಪ್ರದಾಯಿಕ ಶೈಲಿಯ ದೇಶಿ ತಂತ್ರಜ್ಞಾನ ಅಳವಡಿಸಿಕೊಂಡು ನಿರ್ಮಿಸುವ ಮನೆಗಳಿಗೆ ತಗಲುವ ವೆಚ್ಚದ ಶೇ.30ರಷ್ಟು ಕಡಿಮೆ ಖರ್ಚು ಬೀಳುತ್ತದೆ.- ಬಳಕೆಯಾಗುವ ಕಚ್ಚಾ ಸಾಮಾಗ್ರಿಗಳು ಹಗುರ ಮತ್ತು ಹವಾಮಾನ ವೈಪರೀತ್ಯ, ಭೌಗೋಳಿಕ ವ್ಯತ್ಯಾಸಗಳಿಗೆ ಹೊಂದಿಕೊಳ್ಳುವಂತಹದ್ದಾಗಿರುತ್ತವೆ.- 300 ಚದರ ಅಡಿ ವಿಸ್ತೀರ್ಣದಲ್ಲಿ 3 ಲಕ್ಷ ರೂ. 
ವೆಚ್ಚದಲ್ಲಿ ಈಗಿನ "ಪಕ್ಕಾ ಮನೆ' ಎಂದು ಕರೆಸಿಕೊಳ್ಳುವಂತಹ ಮನೆ ಕಟ್ಟಬಹುದು.- ಪ್ರಸ್ತುತ ಗ್ರಾಮೀಣ ವಸತಿ ಯೋಜನೆಯಡಿ ಮನೆಗಳ ನಿರ್ಮಾಣಕ್ಕೆ 4.5 ಲಕ್ಷ ರೂ. 
ವೆಚ್ಚ ಮಾತ್ರ ಮಾಡಬೇಕು. 
ಆದರೆ, ಈ ಹೊಸ ತಂತ್ರಜ್ಞಾನ ಬಳಿಸಿಕೊಂಡರೆ ಸರ್ಕಾರ ನಿಗದಿಪಡಿಸಿದ್ದ ಗರಿಷ್ಠ ಮಿತಿಗಿಂತ 1.5 ಲಕ್ಷ ರೂ. 
ಕಡಿಮೆ ಮೊತ್ತದಲ್ಲಿ ಮನೆಗಳನ್ನು ನಿರ್ಮಿಸಬಹುದು.. 
ಅತ್ಯಾಧುನಿಕ ತಂತ್ರಜ್ಞಾನ ಅಳವಡಿಸಿ ಕಡಿಮೆ ವೆಚ್ಚದಲ್ಲಿ ದೀರ್ಘ‌ಕಾಲ ಬಾಳಿಕೆ ಬರುವ ಮನೆಗಳ ನಿರ್ಮಾಣಕ್ಕೆ ಯೋಜನೆ ರೂಪಿಸಲಾಗಿದೆ. 
ಜಿಲ್ಲೆಗಳಿಂದ ಪ್ರಸ್ತಾವನೆಗಳು ಬಂದ ಬಳಿಕ ಚಾಲನೆ ನೀಡಲಾಗುವುದು. 
ಮುಂದಿನ 2 ತಿಂಗಳಲ್ಲಿ ಎಲ್ಲಾ ಜಿಲ್ಲೆಗಳಿಂದ ಪ್ರಸ್ತಾವನೆಗಳು ಬರಬಹುದು ಎಂದು ನಿರೀಕ್ಷಿಸಲಾಗಿದೆ. 
ಬಳಿಕ ಎರಡು ತಿಂಗಳಲ್ಲಿ ಮನೆಗಳ ನಿರ್ಮಾಣ ಕಾರ್ಯ ಆರಂಭಿಸುವ ಗುರಿಯಿದೆ.- ಡಾ| ಕೆ.ಜಿ.ಜಗದೀಶ್‌, ವ್ಯವಸ್ಥಾಪಕ ನಿರ್ದೇಶಕರು, ರಾಜೀವಗಾಂಧಿ ಗ್ರಾಮೀಣ ವಸತಿ ನಿಗಮ. 
*ರಫೀಕ್‌ ಅಹ್ಮದ್‌. 

--------------------- Summary -----------------------------
ಹವಾಮಾನ, ಭೌಗೋಳಿಕ ಪ್ರದೇಶ ಹಾಗೂ ಆಯಾ ಭಾಗದ ಜನರ ಸಾಂಪ್ರದಾಯಿಕ ಜೀವನ ಶೈಲಿಗೆ ಹೊಂದುವಂತಹ ಇಂತಹ ಮನೆಗಳ ನಿರ್ಮಾಣಕ್ಕೆ ಈಶಾನ್ಯ ರಾಜ್ಯಗಳು ಸೇರಿದಂತೆ ಕೆಲವು ರಾಜ್ಯಗಳಲ್ಲಿ ಬಳಕೆಯಲ್ಲಿರುವ ತಂತ್ರಜ್ಞಾನ ಅಳವಡಿಸಿಕೊಳ್ಳಲು ಸರ್ಕಾರ ಸಜ್ಜಾಗಿದ್ದು, ಈ ತಂತ್ರಜ್ಞಾನ ಬಳಸಿ ರಾಜ್ಯದ ಆಯ್ದ ಹತ್ತು ಜಿಲ್ಲೆಗಳಲ್ಲಿ ಪ್ರಾಯೋಗಿಕವಾಗಿ ಇಂತಹ ಮನೆ ನಿರ್ಮಾಣ ಮಾಡಲು ತೀರ್ಮಾನಿಸಿದೆ.. 
ಇದಕ್ಕಾಗಿ ಕಡಿಮೆ ವೆಚ್ಚದಲ್ಲಿ ದೀರ್ಘ‌ ಕಾಲ ಬಾಳಿಕೆ ಬರುವ ಮನೆಗಳ ನಿರ್ಮಾಣದಲ್ಲಿ ಪ್ರಸಿದ್ಧಿ ಪಡೆದಿರುವ ಫಾಸ್ಟ್‌ ಟ್ರ್ಯಾಕ್‌ ಹೌಸಸ್‌, ಪ್ರೀ ಕಾಸ್ಟ್‌ ಹೌಸಸ್‌, ಮಿಯರ್‌ ಬರ್ಗರ್‌ ಹಾಗೂ ರ್ಯಾಟ್‌ ಟ್ರ್ಯಾಪ್‌ ತಂತ್ರಜ್ಞಾನಗಳು ಸೇರಿದಂತೆ ಇದೇ ಮಾದರಿಯ ಏಳೆಂಟು ತಂತ್ರಜ್ಞಾನಗಳ ಪರಿಶೀಲನೆ ನಡೆಸಲಾಗಿದ್ದು, ಆ ಪೈಕಿ ಯೋಗ್ಯವಾಗುವ ನಾಲ್ಕೈದು ತಂತ್ರಜ್ಞಾನ ಅಳವಡಿಸಿಕೊಂಡು ಮನೆಗಳನ್ನು ನಿರ್ಮಿಸುವ ಉದ್ದೇಶ ಸರ್ಕಾರದ್ದು.. 
ಜನರಿಗೇನು ಲಾಭ?- ಸಾಂಪ್ರದಾಯಿಕ ಶೈಲಿಯ ದೇಶಿ ತಂತ್ರಜ್ಞಾನ ಅಳವಡಿಸಿಕೊಂಡು ನಿರ್ಮಿಸುವ ಮನೆಗಳಿಗೆ ತಗಲುವ ವೆಚ್ಚದ ಶೇ.30ರಷ್ಟು ಕಡಿಮೆ ಖರ್ಚು ಬೀಳುತ್ತದೆ.- ಬಳಕೆಯಾಗುವ ಕಚ್ಚಾ ಸಾಮಾಗ್ರಿಗಳು ಹಗುರ ಮತ್ತು ಹವಾಮಾನ ವೈಪರೀತ್ಯ, ಭೌಗೋಳಿಕ ವ್ಯತ್ಯಾಸಗಳಿಗೆ ಹೊಂದಿಕೊಳ್ಳುವಂತಹದ್ದಾಗಿರುತ್ತವೆ.- 300 ಚದರ ಅಡಿ ವಿಸ್ತೀರ್ಣದಲ್ಲಿ 3 ಲಕ್ಷ ರೂ. 
ವೆಚ್ಚದಲ್ಲಿ ಈಗಿನ "ಪಕ್ಕಾ ಮನೆ' ಎಂದು ಕರೆಸಿಕೊಳ್ಳುವಂತಹ ಮನೆ ಕಟ್ಟಬಹುದು.- ಪ್ರಸ್ತುತ ಗ್ರಾಮೀಣ ವಸತಿ ಯೋಜನೆಯಡಿ ಮನೆಗಳ ನಿರ್ಮಾಣಕ್ಕೆ 4.5 ಲಕ್ಷ ರೂ. 
