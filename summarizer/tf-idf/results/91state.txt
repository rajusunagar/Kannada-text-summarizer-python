ಬೆಂಗಳೂರು: ನಾನು ಭೂ ಒತ್ತುವರಿ ಮಾಡಿಕೊಂಡಿದ್ದೇನೆ ಎಂದು ತಹಸೀಲ್ದಾರ್‌ ಅವರು ಲೋಕಾಯುಕ್ತರಿಗೆ ವರದಿ ನೀಡಿಲ್ಲ ಎಂದು ಸಚಿವ ದಿನೇಶ್‌ ಗುಂಡೂರಾವ್‌ ಸ್ಪಷ್ಟನೆ ನೀಡಿದ್ದಾರೆ.ಲೋಕಾಯುಕ್ತರಿಗೆ ಬೆಂಗಳೂರು ಉತ್ತರ (ಅಪರ) ತಾಲೂಕು ತಹಸೀಲ್ದಾರ್‌ ನೀಡಿರುವುದು ಬರೀ ವಿವರಣೆಯಷ್ಟೆ. 
ಅದು ವರದಿ ಅಲ್ಲ ಎಂದೂ ಹೇಳಿದ್ದಾರೆ. 
ಪತ್ರಿಕಾಗೋಷ್ಠಿಯಲ್ಲಿ ಶನಿವಾರ ಮಾತನಾಡಿದ ಅವರು, "ಭೂ ಒತ್ತುವರಿ ಮಾಡಲಾಗಿದೆ ಎಂದು ಆರೋಪಿಸಿ ಲೋಕಾಯುಕ್ತಕ್ಕೆ ಸಲ್ಲಿಕೆಯಾದ ದೂರಿನ ಹಿನ್ನೆಲೆಯಲ್ಲಿ ಪ್ರಕರಣದ ಮಾಹಿತಿ ನೀಡುವಂತೆ ತಹಸೀಲ್ದಾರ್‌ಗೆ ಲೋಕಾಯುಕ್ತರು ನೋಟಿಸ್‌ ಜಾರಿ ಮಾಡಿದ್ದರು.. 
ತಂದೆಯವರ ಸಮಾಧಿ ಜಾಗ ಮತ್ತು ಒತ್ತುವರಿ ಜಾಗದ ಬಗ್ಗೆ ನಿಖರ ಮಾಹಿತಿ ಕೋರಲಾಗಿತ್ತು. 
ಅದರಂತೆ, ಲೋಕಾಯುಕ್ತರ ನೋಟಿಸ್‌ಗೆ ಉತ್ತರಿಸಿರುವ ತಹಸೀಲ್ದಾರ್‌ ಅವರು ಆರ್‌.ಗುಂಡೂರಾವ್‌ ಅವರ ಸಮಾಧಿ ಇರುವ ಸ್ಥಳ ಒತ್ತುವರಿ ಪ್ರದೇಶ ಎಂದು ಎ.ಟಿ.ರಾಮಸ್ವಾಮಿ ವರದಿ ಉಲ್ಲೇಖೀಸಿದೆ. 
ಆದರೆ, ಒತ್ತುವರಿದಾರರ ಹೆಸರು ನಮೂದಿಸಿಲ್ಲ. 
ಅದೇ ರೀತಿ ಸರ್ವೆ ನಂ. 
3 ಹಾಗೂ 13ರಲ್ಲಿ ಇರುವ ಒತ್ತುವರಿ ಯಾವ ವರ್ಷದಲ್ಲಿ ಆಗಿದೆ ಎಂದು ಕರಾರುವಾಕ್ಕಾಗಿ ಹೇಳಲು ಈ ಹಂತದಲ್ಲಿ ಸಾಧ್ಯವಾಗುವುದಿಲ್ಲ ಎಂದು ಹೇಳಿದ್ದಾರೆ' ಎಂದು ತಿಳಿಸಿದರು.. 
ರಾಮಸ್ವಾಮಿ ವರದಿ ಬೈಬಲ್‌, ಕುರಾನ್‌ ಅಲ್ಲ. 
ಭೂ ಒತ್ತುವರಿ ಆರೋಪ ಸುಳ್ಳು, ನಾನು ಭೂಗಳ್ಳ ಅಲ್ಲ, ರಾಜೀನಾಮೆ ಪ್ರಶ್ನೆಯೇ ಇಲ್ಲ: ಸಚಿವ ದಿನೇಶ್‌. 
"ಸರ್ಕಾರಿ ಜಮೀನು ಅತಿಕ್ರಮಣಕ್ಕೆ ಸಂಬಂಧಿಸಿದ ಎ.ಟಿ ರಾಮಸ್ವಾಮಿ ವರದಿ ಸಂವಿಧಾನವೂ ಅಲ್ಲ, ಬೈಬಲ್‌ ಅಥವಾ ಕುರಾನ್‌ ಕೂಡ ಅಲ್ಲ' ಎಂದು ಆಹಾರ ಮತ್ತು ನಾಗರಿಕ ಸರಬರಾಜು ಸಚಿವ ದಿನೇಶ ಗುಂಡೂರಾವ್‌ ವಾಗ್ಧಾಳಿ ನಡೆಸಿದ್ದಾರೆ. 
ನನ್ನ ಪ್ರಕರಣದ ಮಟ್ಟಿಗೆ ಈ ವರದಿ ಸಂಪೂರ್ಣ ಸುಳ್ಳು ಅನ್ನುವುದು ಸಾಬೀತಾಗಿದೆ. 
ಅದೇ ರೀತಿ ಉಳಿದ ಒತ್ತುವರಿ ಪ್ರಕರಣಗಳ ವಿಚಾರದಲ್ಲಿ ಈ ವರದಿ ಪೂರ್ಣ ಸತ್ಯ ಅಂತ ಹೇಳಲಿಕ್ಕೂ ಆಗುವುದಿಲ್ಲ ಎಂದೂ ಹೇಳಿದ್ದಾರೆ.. 
ವಿದೇಶ ಪ್ರವಾಸದಿಂದ ವಾಪಸಾದ ನಂತರ ಶನಿವಾರ ನಗರದ ಹೋಟೆಲ್‌ವೊಂದರಲ್ಲಿ ಪತ್ರಿಕಾಗೋಷ್ಠಿ ನಡೆಸಿದ ಅವರು, ಜಮೀನಿನ ಮೂಲ ಖರೀದಿದಾರ ನಾನಲ್ಲ. 
1983ರಲ್ಲಿ ನಮ್ಮ ತಂದೆಯವರು ಈ ಜಮೀನು ಖರೀದಿಸಿದ್ದರು. 
1995ರಲ್ಲಿ ಅದು ನಮ್ಮ ಕುಟುಂಬಕ್ಕೆ ಪಿತ್ರಾರ್ಜಿತವಾಗಿ ಬಂದಿದ್ದು, ಆಗ ಇದ್ದ ಜಮೀನಿನ ಚೆಕ್‌ಬಂದಿ ಈಗಲೂ ಅಷ್ಟೆ ಇದೆ. 
ಅಲ್ಲದೇ ನಮ್ಮ ಕುಟುಂಬ ಆ ಜಮೀನನ್ನು ಕೃಷಿ ಉದ್ದೇಶಗಳಿಗೆ ಮಾತ್ರ ಬಳಸುತ್ತಿದೆ. 
ಯಾವುದೇ ರೀತಿ ಭೂಪರಿವರ್ತನೆಯೂ ಅಗಿಲ್ಲ, ನಿವೇಶನಗಳನ್ನು ಮಾಡಿ ಮಾರಾಟವೂ ಮಾಡಿಲ್ಲ. 
ಹೆಚ್ಚುವರಿ ಜಮೀನು ಸ್ವಾಧೀನಪಡಿಸಿಕೊಳ್ಳುವಂತೆ ಖುದ್ದು ನಾನೇ 2009ರಲ್ಲಿ ಸರ್ಕಾರಕ್ಕೆ ಮನವಿ ಮಾಡಿದ್ದೆ ಎಂದು ವಿವರಿಸಿದರು.. 
ಬೆಂಗಳೂರು ಉತ್ತರ ತಾಲೂಕು ಜಾಲ ಹೋಬಳಿಯ ನವರತ್ನ ಅಗ್ರಹಾರ ಗ್ರಾಮದ ಸರ್ವೆ ನಂ.3 ಮತ್ತು 13ರಲ್ಲಿ ನಮ್ಮ ಕುಟುಂಬದ ಸ್ವಾಧೀನದಲ್ಲಿದ್ದ ಅಂದಾಜು 56 ಎಕರೆ ಜಮೀನು ಗೋಮಾಳಕ್ಕೆ ಸೇರಿದ ಸರ್ಕಾರ ಜಮೀನು ಅಂತ 2006ರ ಎ.ಟಿ.ರಾಮಸ್ವಾಮಿ ವರದಿಯಲ್ಲಿ ಹೇಳಲಾಗಿತ್ತು. 
ಸರ್ಕಾರ ಸಹ ಇದನ್ನೇ ನಂಬಿತ್ತು. 
ಆದರೆ, ಕಂದಾಯ ದಾಖಲೆಗಳಲ್ಲಿ ಅಂದಾಜು 47 ಎಕರೆ ಜಮೀನಿನ ಮೇಲೆ ನಮ್ಮ ಕುಟುಂಬದ ಮಾಲಿಕತ್ವ ಸಾಬೀತಾಗಿದ್ದು, ಅದನ್ನು ನ್ಯಾಯಾಲಯ ಮತ್ತು ಜಿಲ್ಲಾಧಿಕಾರಿಗಳು 2012ರಲ್ಲಿ ದೃಢೀಕರಿಸಿದ್ದಾರೆ. 
ಅಲ್ಲದೇ ನಮ್ಮ ಕೋರಿಕೆಯಂತೆ ಅಂದಾಜು 9 ಎಕರೆ ಹೆಚ್ಚುವರಿ ಜಮೀನು 2014ರ ಜುಲೈನಲ್ಲಿ ಕಂದಾಯ ಇಲಾಖೆ ತನ್ನ ಸ್ವಾಧೀನಕ್ಕೆ ಪಡೆದುಕೊಂಡಿದೆ. 
ಹೀಗಾಗಿ ನಾನು ಭೂಗಳ್ಳನೂ ಅಲ್ಲ, ಒತ್ತುವರಿದಾರನೂ ಅಲ್ಲ. 
ಈ ವಿಚಾರದಲ್ಲಿ ನನ್ನಿಂದ ಅಥವಾ ಕುಟುಂಬದವರಿಂದ ಯಾವುದೇ ತಪ್ಪು ನಡೆದಿಲ್ಲ. 
ಆದ್ದರಿಂದ ನನ್ನ ರಾಜಿನಾಮೆ ಪ್ರಶ್ನೆ ಉದ್ಭವಿಸುವುದಿಲ್ಲ ಎಂದು ಬಲವಾಗಿ ಸಮರ್ಥಿಸಿಕೊಂಡರು.. 
ಪೋಡಿ ಮಾಡಿ ಸತ್ಯ ಗೊತ್ತಾಗುತ್ತದೆ: ಸರ್ವೆ ನಂಬರ್‌ 3 ಮತ್ತು 13ರಲ್ಲಿ ಒಟ್ಟು 170 ಎಕರೆ ಜಮೀನು ವಿವಿಧ ಮಂದಿಗೆ ಹಂಚಿಕೆಯಾಗಿದೆ. 
ಆದರೆ ಇಲ್ಲಿವರೆಗೆ ಎರಡೂ ಸರ್ವೆ ನಂಬರ್‌ಗಳ ಪೋಡಿ ಕಾರ್ಯ ನಡೆದಿಲ್ಲ. 
ಇಷ್ಟಿದ್ದರೂ ನಮ್ಮ ಸ್ವಾಧೀನದಲ್ಲಿರುವ ಜಮೀನಿನಲ್ಲಿ ಹೆಚ್ಚುವರಿ ಜಮೀನಿದ್ದರೆ ವಾಪಸ್‌ ಪಡೆದುಕೊಳ್ಳುವಂತೆ ಖುದ್ದು ನಾನೇ ಕೇಳಿಕೊಂಡಿದ್ದೇನೆ. 
ಹಾಗಾಗಿ ಒತ್ತುವರಿ ಆರೋಪ ಮಾಡುವುದರಲ್ಲಿ ಅರ್ಥವಿಲ್ಲ. 
ಪೋಡಿ ಮಾಡಿ ಚೆಕ್‌ಬಂದಿ ನಿಗದಿಪಡಿಸುವುದು ಸರ್ಕಾರದ ಜವಾಬ್ದಾರಿ. 
ಪೋಡಿ ಮಾಡಿ ದಾಗ ಸ್ಪಷ್ಟ ಚಿತ್ರಣ ಸಿಗುತ್ತದೆ ಎಂದರು. 
ಅವರ ಸಹೋದರ ಮಹೇಶ್‌ ಗುಂಡೂರಾವ್‌, ವಕೀಲ ರವಿ ಸುಂದರ್‌ ಇದ್ದರು.. 
ಹಿರೇಮs…ಗೆ ಮಾಡಲು ಬೇರೆ ಕೆಲಸವಿಲ್ಲ. 
ಯಾವುದೋ ಒಂದು "ಹಿಡನ್‌ ಅಜೆಂಡಾ' ಇಟ್ಟುಕೊಂಡು ಅವರು ಈ ರೀತಿ ಆರೋಪಗಳನ್ನು ಮಾಡುತ್ತಿದ್ದಾರೆ. 
ಮಾಧ್ಯಮಗಳು ಅವರನ್ನು "ಹೀರೋ' ಮಾಡುತ್ತಿವೆ. 
ಹಿರೇಮಠ ಸೇರಿದಂತೆ ನನ್ನ ಹಾಗೂ ನನ್ನ ಕುಟುಂಬದ ತೇಜೋವಧೆ ಮಾಡಿದವರ ವಿರುದ್ಧ ಕ್ರಮ ಕೈಗೊಳ್ಳುವ ಬಗ್ಗೆ ತಮ್ಮ ವಕೀಲರೊಂದಿಗೆ ಚರ್ಚಿಸಿ ತೀರ್ಮಾನ ತೆಗೆದುಕೊಳ್ಳುತ್ತೇನೆ.- ದಿನೇಶ್‌ ಗುಂಡೂರಾವ್‌, ಸಚಿವ. 

--------------------- Summary -----------------------------
ಬೆಂಗಳೂರು: ನಾನು ಭೂ ಒತ್ತುವರಿ ಮಾಡಿಕೊಂಡಿದ್ದೇನೆ ಎಂದು ತಹಸೀಲ್ದಾರ್‌ ಅವರು ಲೋಕಾಯುಕ್ತರಿಗೆ ವರದಿ ನೀಡಿಲ್ಲ ಎಂದು ಸಚಿವ ದಿನೇಶ್‌ ಗುಂಡೂರಾವ್‌ ಸ್ಪಷ್ಟನೆ ನೀಡಿದ್ದಾರೆ.ಲೋಕಾಯುಕ್ತರಿಗೆ ಬೆಂಗಳೂರು ಉತ್ತರ (ಅಪರ) ತಾಲೂಕು ತಹಸೀಲ್ದಾರ್‌ ನೀಡಿರುವುದು ಬರೀ ವಿವರಣೆಯಷ್ಟೆ. 
ಪತ್ರಿಕಾಗೋಷ್ಠಿಯಲ್ಲಿ ಶನಿವಾರ ಮಾತನಾಡಿದ ಅವರು, "ಭೂ ಒತ್ತುವರಿ ಮಾಡಲಾಗಿದೆ ಎಂದು ಆರೋಪಿಸಿ ಲೋಕಾಯುಕ್ತಕ್ಕೆ ಸಲ್ಲಿಕೆಯಾದ ದೂರಿನ ಹಿನ್ನೆಲೆಯಲ್ಲಿ ಪ್ರಕರಣದ ಮಾಹಿತಿ ನೀಡುವಂತೆ ತಹಸೀಲ್ದಾರ್‌ಗೆ ಲೋಕಾಯುಕ್ತರು ನೋಟಿಸ್‌ ಜಾರಿ ಮಾಡಿದ್ದರು.. 
ಅದರಂತೆ, ಲೋಕಾಯುಕ್ತರ ನೋಟಿಸ್‌ಗೆ ಉತ್ತರಿಸಿರುವ ತಹಸೀಲ್ದಾರ್‌ ಅವರು ಆರ್‌.ಗುಂಡೂರಾವ್‌ ಅವರ ಸಮಾಧಿ ಇರುವ ಸ್ಥಳ ಒತ್ತುವರಿ ಪ್ರದೇಶ ಎಂದು ಎ.ಟಿ.ರಾಮಸ್ವಾಮಿ ವರದಿ ಉಲ್ಲೇಖೀಸಿದೆ. 
3 ಹಾಗೂ 13ರಲ್ಲಿ ಇರುವ ಒತ್ತುವರಿ ಯಾವ ವರ್ಷದಲ್ಲಿ ಆಗಿದೆ ಎಂದು ಕರಾರುವಾಕ್ಕಾಗಿ ಹೇಳಲು ಈ ಹಂತದಲ್ಲಿ ಸಾಧ್ಯವಾಗುವುದಿಲ್ಲ ಎಂದು ಹೇಳಿದ್ದಾರೆ' ಎಂದು ತಿಳಿಸಿದರು.. 
"ಸರ್ಕಾರಿ ಜಮೀನು ಅತಿಕ್ರಮಣಕ್ಕೆ ಸಂಬಂಧಿಸಿದ ಎ.ಟಿ ರಾಮಸ್ವಾಮಿ ವರದಿ ಸಂವಿಧಾನವೂ ಅಲ್ಲ, ಬೈಬಲ್‌ ಅಥವಾ ಕುರಾನ್‌ ಕೂಡ ಅಲ್ಲ' ಎಂದು ಆಹಾರ ಮತ್ತು ನಾಗರಿಕ ಸರಬರಾಜು ಸಚಿವ ದಿನೇಶ ಗುಂಡೂರಾವ್‌ ವಾಗ್ಧಾಳಿ ನಡೆಸಿದ್ದಾರೆ. 
ಬೆಂಗಳೂರು ಉತ್ತರ ತಾಲೂಕು ಜಾಲ ಹೋಬಳಿಯ ನವರತ್ನ ಅಗ್ರಹಾರ ಗ್ರಾಮದ ಸರ್ವೆ ನಂ.3 ಮತ್ತು 13ರಲ್ಲಿ ನಮ್ಮ ಕುಟುಂಬದ ಸ್ವಾಧೀನದಲ್ಲಿದ್ದ ಅಂದಾಜು 56 ಎಕರೆ ಜಮೀನು ಗೋಮಾಳಕ್ಕೆ ಸೇರಿದ ಸರ್ಕಾರ ಜಮೀನು ಅಂತ 2006ರ ಎ.ಟಿ.ರಾಮಸ್ವಾಮಿ ವರದಿಯಲ್ಲಿ ಹೇಳಲಾಗಿತ್ತು. 
