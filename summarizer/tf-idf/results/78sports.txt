ಮೆಲ್ಬರ್ನ್: ದ್ವಿತೀಯ ಶ್ರೇಯಾಂಕದ ರೋಜರ್‌ ಫೆಡರರ್‌ ಮತ್ತು ಮರಿಯಾ ಶರಪೋವಾ ಅವರು ಕಠಿನ ಹೋರಾಟದಲ್ಲಿ ಜಯ ಸಾಧಿಸಿ ಆಸ್ಟ್ರೇಲಿಯನ್‌ ಓಪನ್‌ ಟೆನಿಸ್‌ ಕೂಟದ ಮೂರನೇ ಸುತ್ತಿಗೇರಿದರು.. 
ಮೊದಲ ಸೆಟ್‌ನಲ್ಲಿ ಸೊತರೂ ವಿಚಲಿತರಾಗದ ಫೆಡರರ್‌ ಇಟಲಿಯ ಸಿಮೋನ್‌ ಬೊಲೆಲಿ ಅವರನ್ನು 3-6, 6-3, 6-2, 6-2 ಸೆಟ್‌ಗಳಿಂದ  ಉರುಳಿಸಿದರು. 
ದ್ವಿತೀಯ ಸೆಟ್‌ನ ಎಂಟನೇ ಗೇಮ್‌ನಲ್ಲಿ ಬೊಲೆಲಿ ಅವರ ಗೇಮ್‌ ಅನ್ನು ಮೊದಲ ಬಾರಿ ಮುರಿದ ಫೆಡರರ್‌ ಪಂದ್ಯದಲ್ಲಿ ಹಿಡಿತ ಸಾಧಿಸಲು ಆರಂಭಿಸಿದರು. 
ನಾಲ್ಕನೇ ಸೆಟ್‌ನಲ್ಲಿ ಫೆಡರರ್‌ ಅಮೋಘವಾಗಿ ಆಡಿ 5-1 ಮುನ್ನಡೆ ಸಾಧಿಸಿದ್ದರು. 
ಆ ಬಳಿಕ 17 ಬಾರಿಯ ಗ್ರ್ಯಾನ್‌ ಸ್ಲಾಮ್‌ ವಿಜೇತನಿಗೆ ಬೊಲೆಲಿ ಸವಾಲು ನೀಡಲು ಪ್ರಯತ್ನಿಸಿದರೂ ಇದು ಹೆಚ್ಚು ಹೊತ್ತು ನಿಲ್ಲಲಿಲ್ಲ.. 
ಶರಪೋವಾ ಮೂರನೇ ಸುತ್ತಿಗೆ. 
ವಿಶ್ವದ ಎರಡನೇ ರ್‍ಯಾಂಕಿನ ಮರಿಯಾ ಶರಪೋವಾ ಅರ್ಹತಾ ಆಟಗಾರ್ತಿ ರಶ್ಯದ ಅಲೆ ಕ್ಸಾಂಡ್ರಾ ಪನೋವಾ ಅವರನ್ನು 6-1, 4-6, 7-5 ಸೆಟ್‌ಗಳಿಂದ ಸೋಲಿಸಿ ಮೂರನೇ ಸುತ್ತಿಗೇರಿದರು.. 
ಗಾಳಿಯ ತಾಪಮಾನ 32 ಡಿಗ್ರಿ ಸೆಲ್ಸಿಯಸ್‌ ಇದ್ದರೂ ಶರಪೋವಾ ಅಮೋಘವಾಗಿ ಆಡಿ ಮೊದಲ ಸೆಟ್‌ ಅನ್ನು 28 ನಿಮಿಷದಲ್ಲಿ ಗೆದ್ದರು. 
ಎದುರಾಳಿಯ ಗೇಮ್‌ ಅನ್ನು ಮೂರು ಬಾರಿ ಮುರಿದಿದ್ದರು. 
ಆದರೆ 25ರ ಹರೆಯದ ಪನೋವಾ ದ್ವಿತೀಯ ಸೆಟ್‌ನಲ್ಲಿ ಪ್ರತಿಹೋರಾಟ ನೀಡಿ 5-2 ಮುನ್ನಡೆ ಸಾಧಿಸಿದರು. 
ಅಂಕ 5-5 ಸಮಬಲ ಸ್ಥಾಪಿಸುವ ಅವಕಾಶ ಕಳೆದುಕೊಂಡ ಶರಪೋವಾ ಸೆಟ್‌ ಸೋತರು. 
ಆದರೆ ನಿರ್ಣಾಯಕ ಸೆಟ್‌ನಲ್ಲಿ ಮತ್ತೆ ಭರ್ಜರಿ ಆಡಿದ ಅವರು 7-5ರಿಂದ ಗೆದ್ದು ಮುನ್ನಡೆದರು.. 
ಬೌಶರ್ಡ್‌ಗೆ ಗೆಲುವು. 
ಏಳನೇ ಶ್ರೇಯಾಂಕದ ಕೆನಡದ ಎಗೆನಿ ಬೌಶರ್ಡ್‌ ಅವರು ಹಾಲಂಡಿನ ಕಿಕಿ ಬೆರ್ಟೆನ್ಸ್‌ ಅವರನ್ನು 6-0, 6-3 ನೇರ ಸೆಟ್‌ಗಳಿಂದ ಸೋಲಿಸಿ ಮೂರನೇ ಸುತ್ತಿಗೇರಿದ್ದಾರೆ.. 
ವರ್ಷಾರಂಭದ ಈ ಕೂಟದಲ್ಲಿ ಏಕಮುಖವಾಗಿ ಸಾಗಿದ ಪಂದ್ಯಗಳಲ್ಲಿ ಒಂದಾಗಿರುವ ಈ ಹೋರಾಟದ ಮೂಲಕ ಬೌಶರ್ಡ್‌ ತನ್ನ ಸಾಮರ್ಥ್ಯವನ್ನು ಎದುರಾಳಿಗೆ ತೋರಿಸಿದ್ದಾರೆ. 
10 ವಿಜಯಿ ಹೊಡೆತ ನೀಡಿದ ಬೌಶರ್ಡ್‌ ಕೇವಲ 23 ನಿಮಿಷಗಳಲ್ಲಿ ಮೊದಲ ಸೆಟ್‌ ಅನ್ನು 6-0 ಅಂತರದಿಂದ ಜಯಿಸಿದ್ದರು. 
. 
ಕಳೆದ ವರ್ಷದ ಆಸ್ಟ್ರೇಲಿಯನ್‌ ಓಪನ್‌ನಲ್ಲಿ ಸೆಮಿಫೈನಲ್‌ ತಲುಪಿದ್ದ ಬೌಶರ್ಡ್‌ ಮುಂದಿನ ಸುತ್ತಿನಲ್ಲಿ 36ನೇ ರ್‍ಯಾಂಕಿನ ಫ್ರಾನ್ಸಿನ ಕ್ಯಾರೋಲಿನ್‌ ಗಾರ್ಸಿಯಾ ಅವರನ್ನು ಎದುರಿಸಲಿದ್ದಾರೆ. 
. 
ಮರ್ರೆ ಮುನ್ನಡೆ. 
ಮೆಲ್ಬರ್ನ್ ಪಾರ್ಕ್‌ನಲ್ಲಿ ಚೊಚ್ಚಲ ಪ್ರಶಸ್ತಿ ಗೆಲ್ಲುವ ಗುರಿ ಇಟ್ಟುಕೊಂಡಿರುವ ಆ್ಯಂಡಿ ಮರ್ರೆ ಅವರು ಮರಿಂಕೊ ಮಾಟೊಸೆವಿಕ್‌ ಅವರನ್ನು 6-1, 6-3, 6-2 ಸೆಟ್‌ಗಳಿಂದ ಸೋಲಿಸಿ ಮುನ್ನಡೆದಿದ್ದಾರೆ. 
ಮೊದಲ ಸುತ್ತಿನಲ್ಲಿ ಭಾರತದ ಯೂಕಿ ಭಾಂಬ್ರಿ ಅವರನ್ನು ಕೆಡಹಿದ್ದ ಮರ್ರೆ ಭರ್ಜರಿಯಾಗಿ ಆಡುವ  ಮೂಲಕ 29ರ ಹರೆಯದ ಮಾಟೊಸೆವಿಕ್‌ ಅವರನ್ನು ಬದಿಗೊತ್ತಿದರು.. 

--------------------- Summary -----------------------------
ಮೊದಲ ಸೆಟ್‌ನಲ್ಲಿ ಸೊತರೂ ವಿಚಲಿತರಾಗದ ಫೆಡರರ್‌ ಇಟಲಿಯ ಸಿಮೋನ್‌ ಬೊಲೆಲಿ ಅವರನ್ನು 3-6, 6-3, 6-2, 6-2 ಸೆಟ್‌ಗಳಿಂದ  ಉರುಳಿಸಿದರು. 
ವಿಶ್ವದ ಎರಡನೇ ರ್‍ಯಾಂಕಿನ ಮರಿಯಾ ಶರಪೋವಾ ಅರ್ಹತಾ ಆಟಗಾರ್ತಿ ರಶ್ಯದ ಅಲೆ ಕ್ಸಾಂಡ್ರಾ ಪನೋವಾ ಅವರನ್ನು 6-1, 4-6, 7-5 ಸೆಟ್‌ಗಳಿಂದ ಸೋಲಿಸಿ ಮೂರನೇ ಸುತ್ತಿಗೇರಿದರು.. 
ಏಳನೇ ಶ್ರೇಯಾಂಕದ ಕೆನಡದ ಎಗೆನಿ ಬೌಶರ್ಡ್‌ ಅವರು ಹಾಲಂಡಿನ ಕಿಕಿ ಬೆರ್ಟೆನ್ಸ್‌ ಅವರನ್ನು 6-0, 6-3 ನೇರ ಸೆಟ್‌ಗಳಿಂದ ಸೋಲಿಸಿ ಮೂರನೇ ಸುತ್ತಿಗೇರಿದ್ದಾರೆ.. 
ಮೆಲ್ಬರ್ನ್ ಪಾರ್ಕ್‌ನಲ್ಲಿ ಚೊಚ್ಚಲ ಪ್ರಶಸ್ತಿ ಗೆಲ್ಲುವ ಗುರಿ ಇಟ್ಟುಕೊಂಡಿರುವ ಆ್ಯಂಡಿ ಮರ್ರೆ ಅವರು ಮರಿಂಕೊ ಮಾಟೊಸೆವಿಕ್‌ ಅವರನ್ನು 6-1, 6-3, 6-2 ಸೆಟ್‌ಗಳಿಂದ ಸೋಲಿಸಿ ಮುನ್ನಡೆದಿದ್ದಾರೆ. 
