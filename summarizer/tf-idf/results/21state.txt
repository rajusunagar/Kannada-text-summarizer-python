ಬೆಂಗಳೂರು: ಆಹಾರ ಸಚಿವ ದಿನೇಶ್‌ ಗುಂಡೂರಾವ್‌ ಕುಟುಂಬದಿಂದಾದ ಭೂಕಬಳಿಕೆ ಕುರಿತು ಯಲಹಂಕ ತಹಸೀಲ್ದಾರ್‌ ನೀಡಿರುವ ವರದಿ ಪರಿಶೀಲಿಸಿ ಐದು ವಾರದೊಳಗೆ ವಾಸ್ತವಾಂಶ ವರದಿ ನೀಡುವಂತೆ ಬೆಂಗಳೂರು ನಗರ ಜಿಲ್ಲಾಧಿಕಾರಿಗೆ ಲೋಕಾಯುಕ್ತ ನ್ಯಾ.ವೈ.ಭಾಸ್ಕರ್‌ರಾವ್‌ ಆದೇಶಿಸಿದ್ದಾರೆ. 
ಲೋಕಾಯುಕ್ತರ ಸೂಚನೆ ಮೇರೆಗೆ ತನಿಖೆ ನಡೆಸಿದ ತಹಸೀಲ್ದಾರ್‌ ಇತ್ತೀಚೆಗೆ ವರದಿ ನೀಡಿದ್ದರು. 
ಅದರಲ್ಲಿ, ಸಚಿವರ ಕುಟುಂಬದ ಸದಸ್ಯರು ಗೋಮಾಳವನ್ನು ಅಕ್ರಮವಾಗಿ ಪರಭಾರೆ ಮಾಡಿಕೊಂಡಿರುವುದು ದೃಢಪಟ್ಟಿದೆ ಎಂದಿದ್ದರು.. 
ಆದರೆ, ಈ ವರದಿ ಕುರಿತು ಕೆಲ ಪ್ರಶ್ನೆಗಳು ಮೂಡಿರುವ ಹಿನ್ನೆಲೆಯಲ್ಲಿ ಇನ್ನೊಮ್ಮೆ ಪರಿಶೀಲಿಸಿ ವಾಸ್ತವಾಂಶದ ವರದಿ ನೀಡುವಂತೆ ಲೋಕಾಯುಕ್ತರು ಮಂಗಳವಾರ ಬೆಂಗಳೂರು ನಗರ ಡಿಸಿಗೆ ಪತ್ರ ಬರೆದಿದ್ದಾರೆ.. 
ಬೆಂಗಳೂರು ಉತ್ತರ ತಾಲೂಕು ಜಾಲ ಹೋಬಳಿಯ ನವರತ್ನ ಅಗ್ರಹಾರ ಗ್ರಾಮದ ಸರ್ವೆ ನಂ.3 ಹಾಗೂ 13ರಲ್ಲಿ ಇರುವ 10.9 ಎಕರೆ ಸರ್ಕಾರಿ ಜಮೀನನ್ನು ಸಚಿವ ದಿನೇಶ್‌ ಗುಂಡೂರಾವ್‌ ಹಾಗೂ ಅವರ ಕುಟುಂಬ ಸದಸ್ಯರು ಕಬಳಿಸಿದ್ದಾರೆ ಎಂಬ ಆರೋಪ ಇದೆ. 
ಸಚಿವರ ಚಿಕ್ಕಮ್ಮ ಜಮುನಾ ಎಂಬುವವರು ಇದೇ ಪ್ರದೇಶದಲ್ಲಿ 17.22 ಎಕರೆ ಜಮೀನು ಹೊಂದಿದ್ದಾರೆ. 
ಇದು ಕೂಡ ಸರ್ಕಾರಿ ಜಮೀನು ಎಂಬ ಅನುಮಾನ ಇದೆ ಎಂಬುದಾಗಿ ತಹಸೀಲ್ದಾರ್‌ ವರದಿಯಲ್ಲಿ ತಿಳಿಸಲಾಗಿದೆ ಎಂದು ಲೋಕಾಯುಕ್ತರು ಹೇಳಿದ್ದಾರೆ.. 
ಸಚಿವ ದಿನೇಶ್‌ ಗುಂಡೂರಾವ್‌ ಕುಟುಂಬ ಕಬಳಿಸಿದೆ ಎನ್ನಲಾದ ಜಾಗದ ಮಾರುಕಟ್ಟೆ ಮೌಲ್ಯ 120 ಕೋಟಿ ರೂ. 
ಸರ್ಕಾರಕ್ಕೆ ಆಗಿರುವ ನಷ್ಟವನ್ನು ಸಚಿವರಿಂದ ತುಂಬಿಕೊಂಡು ಸಂಪುಟದಿಂದ ಕೈಬಿಡಬೇಕು ಎಂದು ಸಮಾಜ ಪರಿವರ್ತನಾ ಸಮುದಾಯದ ಅಧ್ಯಕ್ಷ ಎಸ್‌.ಆರ್‌.ಹಿರೇಮs… ಕೆಲವು ತಿಂಗಳ ಹಿಂದೆ ನಗರದಲ್ಲಿ ಒತ್ತಾಯಿಸಿದ್ದರು. 
ಅಲ್ಲದೆ, ರಾಜ್ಯಪಾಲರಿಗೆ ದೂರು ನೀಡಿ ಅದರ ಪ್ರತಿಯನ್ನು ಲೋಕಾಯುಕ್ತರಿಗೂ ಕಳುಹಿಸಿದ್ದರು. 
ದೂರನ್ನು ಗಂಭೀರವಾಗಿ ಪರಿಗಣಿಸಿದ ಲೋಕಾಯುಕ್ತರು ಪ್ರಕರಣದ ತನಿಖೆ ನಡೆಸುವಂತೆ ಬೆಂಗಳೂರು ನಗರ ಲೋಕಾಯುಕ್ತ ಪೊಲೀಸರಿಗೆ ಆದೇಶಿಸಿದ್ದರು. 
ಅದರಂತೆ ಜಮೀನು ಕಬಳಿಕೆ ಬಗ್ಗೆ ವರದಿ ನೀಡುವಂತೆ ಬೆಂಗಳೂರು ಉತ್ತರ ತಾಲೂಕು ತಹಸೀಲ್ದಾರ್‌ಗೆ ಲೋಕಾಯುಕ್ತ ಪೊಲೀಸರು ತಿಳಿಸಿದ್ದರು. 
ತನಿಖೆ ನಡೆಸಿದ ಬೆಂಗಳೂರು ಉತ್ತರ ತಾಲೂಕು ತಹಸೀಲ್ದಾರ್‌ ಬಾಳಪ್ಪ ಹಂದಿಗುಂದ ಅವರು, ಜಮೀನು ಕಬಳಿಸಿರುವುದು ದೃಢಪಟ್ಟಿದೆ ಎಂದು ಲೋಕಾಯುಕ್ತರಿಗೆ ವರದಿ ನೀಡಿದ್ದರು.. 
"ಹಳೆ ವಿಷಯ ಈಗೇಕೆ ಕೆದಕುತ್ತೀರಿ?'. 
ಈ ಭೂ ವಿವಾದ ನನ್ನ ತಂದೆಯ ಕಾಲದ್ದು. 
ಈ ಪ್ರದೇಶದ ಪೋಡಿ ಸರಿಯಿಲ್ಲದ ಕಾರಣ ಒತ್ತುವರಿಯಾಗಿತ್ತು. 
ಇದನ್ನು ನಾವು ಒಪ್ಪಿದ್ದೇವೆ. 
ಅನಂತರ ಒತ್ತುವರಿಯಾದ ಜಾಗವನ್ನು ಸರ್ಕಾರ ತೆಗೆದುಕೊಂಡು ನಮ್ಮ ಜಾಗವನ್ನು ಬಿಟ್ಟುಕೊಟ್ಟಿದೆ. 
ಈ ಹಳೆ ವಿಷಯವನ್ನು ಮತ್ತೆ ಮತ್ತೆ ಏಕೆ ಕೆದಕಲಾಗುತ್ತಿದೆ ಎಂಬುದು ಅರ್ಥವಾಗುತ್ತಿಲ್ಲ. 
ಇದರ ಹಿಂದೆ ರಾಜಕೀಯ ಷಡ್ಯಂತ್ರದ ಗುಮಾನಿಯಿದೆ ಎಂದು ಆಹಾರ ಸಚಿವ ದಿನೇಶ್‌ ಗುಂಡೂರಾವ್‌ ಪ್ರತಿಕ್ರಿಯಿಸಿದ್ದಾರೆ.. 
ವಾತಾವರಣ ಬದಲಾವಣೆ ಕುರಿತ ಅಂತಾರಾಷ್ಟ್ರೀಯ ಸೆಮಿನಾರ್‌ನಲ್ಲಿ ಪಾಲ್ಗೊಳ್ಳಲು ಜೋರ್ಡಾನ್‌ ದೇಶದಲ್ಲಿರುವ ಗುಂಡೂರಾವ್‌ ದೂರವಾಣಿ ಮೂಲಕ "ಉದಯವಾಣಿ'ಯೊಂದಿಗೆ ಮಾತನಾಡಿ, ನನ್ನ ತಂದೆ ಗುಂಡೂರಾವ್‌ ಅವರು 1993ರಲ್ಲಿ ಈ ಜಮೀನು ಖರೀದಿಸಿದ್ದರು. 
ಅನಂತರ 2008ರಲ್ಲಿ ಎ.ಟಿ. 
ರಾಮಸ್ವಾಮಿ ವರದಿ ಬಂದ ನಂತರ ಈ ಪ್ರದೇಶದಲ್ಲಿ ಸರ್ಕಾರಿ ಜಮೀನು ಒತ್ತುವರಿಯಾಗಿದೆ ಎಂದು ತಿಳಿಸಿತು.. 
ಪೋಡಿಯಾಗಿಲ್ಲದ ಕಾರಣ ಅಲ್ಲಿಯವರೆಗೂ ನಮಗೂ ಗೊತ್ತಿರಲಿಲ್ಲ. 
ಹೀಗಾಗಿ ಹೆಚ್ಚುವರಿಯಾಗಿ ಒತ್ತುವರಿಯಾಗಿರುವ ಜಾಗವನ್ನು ಸರ್ಕಾರವೇ ಹಿಂಪಡೆಯಲಿ ಎಂದು ನಾವು 2008ರಲ್ಲೇ ಪತ್ರ ಬರೆದಿದ್ದೆ. 
ಆದರೆ, ಎಟಿಆರ್‌ ವರದಿಯೂ ನಾವು ಖರೀದಿಸಿದ ಜಾಗವನ್ನು ಸರ್ಕಾರಿ ಜಮೀನು ಎಂದು ಹೇಳಿತ್ತು. 
ಹೀಗಾಗಿ ಈ ಪ್ರಕರಣ ನ್ಯಾಯಾಲಯ ಮೆಟ್ಟಿಲೇರಿ, ಅಂತಿಮವಾಗಿ 10 ಎಕರೆ ಹೊರತು ಪಡಿಸಿ ಉಳಿದ ಜಮೀನು ನಮ್ಮದು ಎಂದು ತೀರ್ಪು ಬಂದಿತ್ತು.. 
ಹೀಗಾಗಿ, ಪೋಡಿ ಮಾಡಿ ನಮ್ಮ ಜಮೀನು ಹಾಗೂ ಗೋಮಾಳವನ್ನು ಗುರುತಿಸಿಕೊಡಿ ಎಂದು ನಾನು ಎಂಪಿ ಪ್ರಕಾಶ್‌ ಅವರು ಕಂದಾಯ ಸಚಿವರಾಗಿದ್ದಾಗ ಕೋರಿದ್ದೆ. 
ಈ ಪ್ರಕ್ರಿಯೆ ನಡೆದು ಬಂದು ತಹಶೀಲ್ದಾರ್‌ ಅವರು ವರದಿ ನೀಡಿ ನಮ್ಮ ಹಾಗೂ ಸರ್ಕಾರಿ ಜಾಗವನ್ನು ಪ್ರತ್ಯೇಕಿಸಿ ನೀಡಿದ್ದಾರೆ. 
ಅದರಂತೆ ನಾವು ಜಾಗ ಬಿಟ್ಟಿಕೊಟ್ಟಿದ್ದು, ಅದಕ್ಕೆ ಸರ್ಕಾರ ಬೇಲಿ ಸಹ ಹಾಕಿಕೊಂಡಿದೆ. 
ಇಷ್ಟಾದರೂ ಮತ್ತೆ ಅದೇ ವಿಚಾರವನ್ನು ಕೆದಕಲಾಗುತ್ತಿದೆ. 
ಇದರ ಹಿಂದೆ ರಾಜಕೀಯ ಷಡ್ಯಂತ್ರವಿದ್ದು, ನನ್ನ ವಿರುದ್ಧ ಪದೇ ಪದೇ ಆರೋಪ ಮಾಡುವವರ ವಿರುದ್ಧ ಕಾನೂನು ಕ್ರಮ ಕೈಗೊಳ್ಳುವ ಸಾಧ್ಯತೆಗಳ ಬಗ್ಗೆ ಚಿಂತನೆ ನಡೆಸುತ್ತಿದ್ದೇನೆ ಎಂದು ಹೇಳಿದರು.. 
ಸಚಿವ ದಿನೇಶ್‌ ಗುಂಡೂರಾವ್‌ ಅವರ ಸರ್ಕಾರಿ ಭೂಮಿ ಒತ್ತುವರಿ ಪ್ರಕರಣದ ಮಾಹಿತಿ ಇಲ್ಲ. 
ಪ್ರಕರಣ ಏನೆಂಬುದನ್ನು ತಿಳಿದುಕೊಂಡು ಪ್ರತಿಕ್ರಿಯೆ ನೀಡುತ್ತೇನೆ.-ಸಿದ್ದರಾಮಯ್ಯ, ಮುಖ್ಯಮಂತ್ರಿ. 
 . 

--------------------- Summary -----------------------------
ಬೆಂಗಳೂರು: ಆಹಾರ ಸಚಿವ ದಿನೇಶ್‌ ಗುಂಡೂರಾವ್‌ ಕುಟುಂಬದಿಂದಾದ ಭೂಕಬಳಿಕೆ ಕುರಿತು ಯಲಹಂಕ ತಹಸೀಲ್ದಾರ್‌ ನೀಡಿರುವ ವರದಿ ಪರಿಶೀಲಿಸಿ ಐದು ವಾರದೊಳಗೆ ವಾಸ್ತವಾಂಶ ವರದಿ ನೀಡುವಂತೆ ಬೆಂಗಳೂರು ನಗರ ಜಿಲ್ಲಾಧಿಕಾರಿಗೆ ಲೋಕಾಯುಕ್ತ ನ್ಯಾ.ವೈ.ಭಾಸ್ಕರ್‌ರಾವ್‌ ಆದೇಶಿಸಿದ್ದಾರೆ. 
ಆದರೆ, ಈ ವರದಿ ಕುರಿತು ಕೆಲ ಪ್ರಶ್ನೆಗಳು ಮೂಡಿರುವ ಹಿನ್ನೆಲೆಯಲ್ಲಿ ಇನ್ನೊಮ್ಮೆ ಪರಿಶೀಲಿಸಿ ವಾಸ್ತವಾಂಶದ ವರದಿ ನೀಡುವಂತೆ ಲೋಕಾಯುಕ್ತರು ಮಂಗಳವಾರ ಬೆಂಗಳೂರು ನಗರ ಡಿಸಿಗೆ ಪತ್ರ ಬರೆದಿದ್ದಾರೆ.. 
ಬೆಂಗಳೂರು ಉತ್ತರ ತಾಲೂಕು ಜಾಲ ಹೋಬಳಿಯ ನವರತ್ನ ಅಗ್ರಹಾರ ಗ್ರಾಮದ ಸರ್ವೆ ನಂ.3 ಹಾಗೂ 13ರಲ್ಲಿ ಇರುವ 10.9 ಎಕರೆ ಸರ್ಕಾರಿ ಜಮೀನನ್ನು ಸಚಿವ ದಿನೇಶ್‌ ಗುಂಡೂರಾವ್‌ ಹಾಗೂ ಅವರ ಕುಟುಂಬ ಸದಸ್ಯರು ಕಬಳಿಸಿದ್ದಾರೆ ಎಂಬ ಆರೋಪ ಇದೆ. 
ತನಿಖೆ ನಡೆಸಿದ ಬೆಂಗಳೂರು ಉತ್ತರ ತಾಲೂಕು ತಹಸೀಲ್ದಾರ್‌ ಬಾಳಪ್ಪ ಹಂದಿಗುಂದ ಅವರು, ಜಮೀನು ಕಬಳಿಸಿರುವುದು ದೃಢಪಟ್ಟಿದೆ ಎಂದು ಲೋಕಾಯುಕ್ತರಿಗೆ ವರದಿ ನೀಡಿದ್ದರು.. 
ವಾತಾವರಣ ಬದಲಾವಣೆ ಕುರಿತ ಅಂತಾರಾಷ್ಟ್ರೀಯ ಸೆಮಿನಾರ್‌ನಲ್ಲಿ ಪಾಲ್ಗೊಳ್ಳಲು ಜೋರ್ಡಾನ್‌ ದೇಶದಲ್ಲಿರುವ ಗುಂಡೂರಾವ್‌ ದೂರವಾಣಿ ಮೂಲಕ "ಉದಯವಾಣಿ'ಯೊಂದಿಗೆ ಮಾತನಾಡಿ, ನನ್ನ ತಂದೆ ಗುಂಡೂರಾವ್‌ ಅವರು 1993ರಲ್ಲಿ ಈ ಜಮೀನು ಖರೀದಿಸಿದ್ದರು. 
ರಾಮಸ್ವಾಮಿ ವರದಿ ಬಂದ ನಂತರ ಈ ಪ್ರದೇಶದಲ್ಲಿ ಸರ್ಕಾರಿ ಜಮೀನು ಒತ್ತುವರಿಯಾಗಿದೆ ಎಂದು ತಿಳಿಸಿತು.. 
