ಮೀರ್ಪುರ್‌: ಆತಿಥೇಯ ಬಾಂಗ್ಲಾದೇಶ ವಿರುದ್ಧ ಆರಂಭಗೊಂಡ ಭಾರತದ ಅಭಿಯಾನ ಬಾಂಗ್ಲಾ ವಿರುದ್ಧವೇ ಗೆದ್ದು ಏಶ್ಯ ಕಪ್‌ ಎತ್ತುವುದರೊಂದಿಗೆ ಸುಸಂಪನ್ನಗೊಂಡಿದೆ. 
ಈ ನಡುವಿನ ಹಾದಿಯಲ್ಲಿ ಭಾರತ ಒಂದೂ ಪಂದ್ಯ ಸೋಲಲಿಲ್ಲ ಎಂಬುದು ಉಲ್ಲೇಖನೀಯ. 
ಇದು ಟಿ-20 ವಿಶ್ವಕಪ್‌ಗೆ ಪರಿಪೂರ್ಣ ತಯಾರಿ ಎಂಬುದಾಗಿ ಟೀಮ್‌ ಇಂಡಿಯಾ ನಾಯಕ ಮಹೇಂದ್ರ ಸಿಂಗ್‌ ಧೋನಿ ಖುಷಿಯಿಂದ ಪ್ರತಿಕ್ರಿಯಿಸಿದ್ದಾರೆ.. 
"ಅಗ್ರ ಕ್ರಮಾಂಕದ ಬ್ಯಾಟ್ಸ್‌ಮನ್‌ಗಳಿಗೆ ಥ್ಯಾಂಕ್ಸ್‌. 
ಅವರು ತಮ್ಮ ಜವಾಬ್ದಾರಿಯನ್ನು ಒಟ್ಟು ಸೇರಿ ಸಮರ್ಥವಾಗಿ ನಿಭಾಯಿಸಿ ಭಾರತದ ಗೆಲುವನ್ನು ಖಚಿತಪಡಿಸಿದರು. 
ಉಳಿದವರಿಗೆ ಔಪಚಾರಿಕತೆಯನ್ನಷ್ಟೇ ಪೂರೈಸಿದರೆ ಸಾಕಿತ್ತು. 
ನಾವೀಗ ಟಿ-20 ವಿಶ್ವಕಪ್‌ ಕ್ರಿಕೆಟ್‌ ಪಂದ್ಯಾವಳಿಯ ಟ್ರ್ಯಾಕ್‌ ಹಿಡಿದಿದ್ದೇವೆ. 
ಮುಂದಿನ ವಿಶ್ವ ಕ್ರಿಕೆಟ್‌ ಹಣಾಹಣಿಗೆ ಪರಿಪೂರ್ಣ ತಯಾರಿ ನಡೆಸಿದಂತಾಗಿದೆ...' ಎಂದು ಸಿಕ್ಸರ್‌ ಮೂಲಕ ಭಾರತದ ಗೆಲುವನ್ನು ಸಾರಿದ ಧೋನಿ ಹೇಳಿದರು.. 
ರವಿವಾರ ರಾತ್ರಿ ಮಳೆಪೀಡಿತ 15 ಓವರ್‌ಗಳ ಫೈನಲ್‌ನಲ್ಲಿ ಬಾಂಗ್ಲಾದೇಶಕ್ಕೆ 8 ವಿಕೆಟ್‌ಗಳ ಸೋಲುಣಿಸುವ ಮೂಲಕ ಧೋನಿ ಪಡೆ ಚಾಂಪಿಯನ್‌ ಆಗಿ ಮೂಡಿಬಂತು. 
ಬ್ಯಾಟಿಂಗಿಗೆ ಇಳಿಸಲ್ಪಟ್ಟ ಬಾಂಗ್ಲಾ 5 ವಿಕೆಟಿಗೆ 120 ರನ್‌ ಬಾರಿಸಿದರೆ, ಭಾರತ 13.5 ಓವರ್‌ಗಳಲ್ಲಿ ಎರಡೇ ವಿಕೆಟಿಗೆ 122 ರನ್‌ ಸಿಡಿಸಿ ಜಯಭೇರಿ ಮೊಳಗಿಸಿತು. 
60 ರನ್‌ ಹೊಡೆದ ಶಿಖರ್‌ ಧವನ್‌ ಪಂದ್ಯಶ್ರೇಷ್ಠ, ಪಂದ್ಯಾವಳಿಯಲ್ಲೇ ಅತೀ ಹೆಚ್ಚು 176 ರನ್‌ ಬಾರಿಸಿದ ಬಾಂಗ್ಲಾದ ಶಬ್ಬೀರ್‌ ಅಹ್ಮದ್‌ ಸರಣಿಶ್ರೇಷ್ಠ ಗೌರವಕ್ಕೆ ಪಾತ್ರರಾದರು.. 
ಸರಣಿಯಲ್ಲಿ ಮಿಂಚಿದ ಯುವ ಕ್ರಿಕೆಟಿಗರಾದ ಜಸ್‌ಪ್ರೀತ್‌ ಬುಮ್ರಾಹ್‌ ಮತ್ತು ಹಾರ್ದಿಕ್‌ ಪಾಂಡ್ಯ ಅವರನ್ನು ಧೋನಿ ವಿಶೇಷವಾಗಿ ಪ್ರಶಂಸಿಸಿದರು. 
ಇವರಿಬ್ಬರಿಂದಾಗಿ ಭಾರತದ ಟಿ-20 ತಂಡಕ್ಕೆ ಹೆಚ್ಚಿನ ಚೈತನ್ಯ ಲಭಿಸಿದೆ ಎಂದರು.. 
"ಜಸ್‌ಪ್ರೀತ್‌ ಅವರ ಬೌಲಿಂಗ್‌ ಬ್ಯೂಟಿಯೆಂದರೆ ಯಾರ್ಕರ್‌. 
ವಿಭಿನ್ನ ಶೈಲಿ ಕೂಡ ಅವರಿಗೆ ಲಾಭ ತಂದುಕೊಡುತ್ತಿದೆ. 
ಹಾರ್ದಿಕ್‌ ಅವರ ಬ್ಯಾಟಿಂಗ್‌-ಫೀಲ್ಡಿಂಗ್‌ ಅಮೋಘ. 
ಅವರೂ ಪೂರ್ತಿ 4 ಓವರ್‌ ಎಸೆಯುವಂತಾಗಬೇಕು. 
ಆಗ ಪರಿಪೂರ್ಣ ಪ್ಯಾಕೇಜ್‌ ಒಂದು ಲಭಿಸದಂತಾಗುತ್ತದೆ' ಎಂಬುದಾಗಿ ಧೋನಿ ಅಭಿಪ್ರಾಯಪಟ್ಟರು.. 
ಶಮಿಗೆ ಜಾಗ ಕಷ್ಟ!ಭಾರತದ ಟಿ-20 ತಂಡವೀಗ ಸಮರ್ಥ ಹಾಗೂ ಸಶಕ್ತ ಆಟಗಾರರ ಪಫೆìಕ್ಟ್ ಕಾಂಬಿನೇಶನ್‌ ಆಗಿದೆ. 
ಹೀಗಾಗಿ ಸಣ್ಣ ಬದಲಾವಣೆ ಕೂಡ ಅಸಾಧ್ಯ ಎನಿಸುತ್ತದೆ ಎಂದ ಧೋನಿ, ಇಂಥವ ಸಂದರ್ಭದಲ್ಲಿ ಬಲಗೈ ವೇಗಿ ಮೊಹಮ್ಮದ್‌ ಶಮಿ ಅವರನ್ನು ಆಡಿಸುವುದು ಬಹಳ ಕಷ್ಟ ಎಂದು ಹೇಳಿದರು."ಶಮಿ ಫಿಟ್‌ ಆಗುತ್ತರೋ ಇಲ್ಲವೋ ಎಂಬುದು ಇನ್ನಷ್ಟೇ ತಿಳಿಯಬೇಕು. 
ಹೊಸ ಹಾಗೂ ಹಳೆಯ ಚೆಂಡುಗಳೆರಡರಲ್ಲೂ ಯಾರ್ಕರ್‌ ಎಸೆಯಬಲ್ಲ ಸಾಮರ್ಥ್ಯ ಅವರಲ್ಲಿದೆ. 
ಆದರೆ ಸದ್ಯದ ಪರಿಸ್ಥಿಯಲ್ಲಿ ಬುಮ್ರಾಹ್‌ ಅಥವಾ ನೆಹ್ರಾ ಅವರನ್ನು ಹೊರಗಿರಿಸಿ ಶಮಿಯನ್ನು ಆಡಿಸುವುದು ಬಹಳ ಕಷ್ಟ...' ಎಂದು ಧೋನಿ ಹೇಳಿದರು.. 
ಬೇಸರವಾಗಿದೆ: ಮೊರ್ತಜಫೈನಲ್‌ ಗೆಲ್ಲಲಾಗದ ಬಗ್ಗೆ ಬಹಳ ಬೇಸರವಾಗಿದೆ ಎಂದು ಪ್ರತಿಕ್ರಿಯಿಸಿದವರು ಬಾಂಗ್ಲಾದೇಶದ ನಾಯಕ ಮಶ್ರಫೆ ಬಿನ್‌ ಮೊರ್ತಜ.. 
"ವಿಜೇತ ಭಾರತಕ್ಕೆ ಅಭಿನಂದನೆಗಳು. 
ತಂಡವನ್ನು ಫೈನಲ್‌ವರೆಗೂ ತಂದ ಹುಡುಗರಿಗೆ ಥ್ಯಾಂಕ್ಸ್‌. 
ಎಲ್ಲರೂ ಚೆನ್ನಾಗಿಯೇ ಆಡಿದರು. 
ನಮ್ಮಲ್ಲೀಗ ಪ್ರತಿಭಾನ್ವಿತ ಬ್ಯಾಟ್ಸ್‌ಮನ್‌ ಹಾಗೂ ಬೌಲರ್‌ಗಳ ದಂಡೇ ಇದೆ. 
ಈ ಫಾರ್ಮ್ ಹೀಗೆಯೇ ಮುಂದುವರಿಯಬೇಕು. 
ವಿಶ್ವಕಪ್‌ಗೆ ಅರ್ಹತೆ ಸಂಪಾದಿಸುವುದು ನಮ್ಮ ಮುಂದಿನ ಗುರಿ. 
ಬೆಳಗ್ಗಿನ ವಿಭಾಗದಲ್ಲೇ ಭಾರತಕ್ಕೆ ಹೊರಡಲಿದ್ದೇವೆ...' ಎಂದು ಮೊರ್ತಜ ಹೇಳಿದರು.. 

--------------------- Summary -----------------------------
ಇದು ಟಿ-20 ವಿಶ್ವಕಪ್‌ಗೆ ಪರಿಪೂರ್ಣ ತಯಾರಿ ಎಂಬುದಾಗಿ ಟೀಮ್‌ ಇಂಡಿಯಾ ನಾಯಕ ಮಹೇಂದ್ರ ಸಿಂಗ್‌ ಧೋನಿ ಖುಷಿಯಿಂದ ಪ್ರತಿಕ್ರಿಯಿಸಿದ್ದಾರೆ.. 
ಮುಂದಿನ ವಿಶ್ವ ಕ್ರಿಕೆಟ್‌ ಹಣಾಹಣಿಗೆ ಪರಿಪೂರ್ಣ ತಯಾರಿ ನಡೆಸಿದಂತಾಗಿದೆ...' ಎಂದು ಸಿಕ್ಸರ್‌ ಮೂಲಕ ಭಾರತದ ಗೆಲುವನ್ನು ಸಾರಿದ ಧೋನಿ ಹೇಳಿದರು.. 
ಬ್ಯಾಟಿಂಗಿಗೆ ಇಳಿಸಲ್ಪಟ್ಟ ಬಾಂಗ್ಲಾ 5 ವಿಕೆಟಿಗೆ 120 ರನ್‌ ಬಾರಿಸಿದರೆ, ಭಾರತ 13.5 ಓವರ್‌ಗಳಲ್ಲಿ ಎರಡೇ ವಿಕೆಟಿಗೆ 122 ರನ್‌ ಸಿಡಿಸಿ ಜಯಭೇರಿ ಮೊಳಗಿಸಿತು. 
ಸರಣಿಯಲ್ಲಿ ಮಿಂಚಿದ ಯುವ ಕ್ರಿಕೆಟಿಗರಾದ ಜಸ್‌ಪ್ರೀತ್‌ ಬುಮ್ರಾಹ್‌ ಮತ್ತು ಹಾರ್ದಿಕ್‌ ಪಾಂಡ್ಯ ಅವರನ್ನು ಧೋನಿ ವಿಶೇಷವಾಗಿ ಪ್ರಶಂಸಿಸಿದರು. 
ಹೀಗಾಗಿ ಸಣ್ಣ ಬದಲಾವಣೆ ಕೂಡ ಅಸಾಧ್ಯ ಎನಿಸುತ್ತದೆ ಎಂದ ಧೋನಿ, ಇಂಥವ ಸಂದರ್ಭದಲ್ಲಿ ಬಲಗೈ ವೇಗಿ ಮೊಹಮ್ಮದ್‌ ಶಮಿ ಅವರನ್ನು ಆಡಿಸುವುದು ಬಹಳ ಕಷ್ಟ ಎಂದು ಹೇಳಿದರು."ಶಮಿ ಫಿಟ್‌ ಆಗುತ್ತರೋ ಇಲ್ಲವೋ ಎಂಬುದು ಇನ್ನಷ್ಟೇ ತಿಳಿಯಬೇಕು. 
ಆದರೆ ಸದ್ಯದ ಪರಿಸ್ಥಿಯಲ್ಲಿ ಬುಮ್ರಾಹ್‌ ಅಥವಾ ನೆಹ್ರಾ ಅವರನ್ನು ಹೊರಗಿರಿಸಿ ಶಮಿಯನ್ನು ಆಡಿಸುವುದು ಬಹಳ ಕಷ್ಟ...' ಎಂದು ಧೋನಿ ಹೇಳಿದರು.. 
