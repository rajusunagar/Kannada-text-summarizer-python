ಇಂದೋರ್‌ (ಮಧ್ಯಪ್ರದೇಶ): ಆತಿಥೇಯ ಮಧ್ಯಪ್ರದೇಶ ವಿರುದ್ಧ ಇಲ್ಲಿ ನಡೆಯುತ್ತಿರುವ ರಣಜಿ ಟ್ರೋಫಿ ಕ್ರಿಕೆಟ್‌ ಕೂಟದ ಪಂದ್ಯದಲ್ಲಿ ಪ್ರವಾಸಿ ಕರ್ನಾಟಕ ಬಿಗಿ ಹಿಡಿತ ಸಾಧಿಸಿದೆ. 
ಎರಡನೇ ದಿನದ ಆರಂಭದಲ್ಲಿ ಕೇವಲ 303 ರನ್ನಿಗೆ ಮಧ್ಯಪ್ರದೇಶದ ಮೊದಲ ಇನ್ನಿಂಗ್ಸ್‌ ಅಂತ್ಯಗೊಂಡಿತು. 
ಇದಕ್ಕೆ ಉತ್ತರವಾಗಿ ಇನ್ನಿಂಗ್ಸ್‌ ಆರಂಭಿಸಿದ ಕರ್ನಾಟಕ ದಿನದಾಟದ ಅಂತ್ಯಕ್ಕೆ ಕೇವಲ 3 ವಿಕೆಟ್‌ ಕಳೆದುಕೊಂಡು 214 ರನ್‌ ಗಳಿಸಿದೆ. 
ಮೊದಲ ಇನ್ನಿಂಗ್ಸ್‌ನಲ್ಲಿ ಮುನ್ನಡೆ ಪಡೆಯಲು ಕರ್ನಾಟಕ ಇನ್ನು 89 ರನ್‌ ಗಳಿಸಬೇಕಾಗಿದೆ. 
ರಾಜ್ಯದ ಪರ ಮನೀಷ್‌ ಪಾಂಡೆ ಅಜೇಯ 92 ರನ್‌ ಗಳಿಸಿದ್ದಾರೆ.. 
ಮಧ್ಯಪ್ರದೇಶ ಮೊದಲ ದಿನದಾಟದ ಅಂತ್ಯಕ್ಕೆ 7 ವಿಕೆಟ್‌ ಕಳೆದುಕೊಂಡು 270 ರನ್‌ ಗಳಿಸಿತ್ತು. 
2ನೇ ದಿನದ ಆರಂಭದಲ್ಲೇ ತನ್ನ ಮೊತ್ತಕ್ಕೆ ಕೇವಲ 33 ರನ್‌ ಸೇರಿಸಿ ಆಲೌಟಾಯಿತು. 
ತಂಡದ ಪರ ಆದಿತ್ಯ ಶ್ರೀವಾಸ್ತವ್‌ ಹೊರತುಪಡಿಸಿದರೆ ಯಾರೂ ಉತ್ತಮ ಆಟ ಆಡಲಿಲ್ಲ.. 
ಕರ್ನಾಟಕ ಮೇಲುಗೈ. 
ಕರ್ನಾಟಕದ ಬ್ಯಾಟ್ಸ್‌ಮನ್‌ಗಳು ಮಧ್ಯಪ್ರದೇಶದ ಬೌಲರ್‌ಗಳ ಮೇಲೆ ಸ್ಪಷ್ಟ ಮೇಲುಗೈ ಸಾಧಿಸಿದ್ದಾರೆ. 
ಕರ್ನಾಟಕ ಪರ ಇನ್ನಿಂಗ್ಸ್‌ ಆರಂಭಿಸಿದ ರಾಬಿನ್‌ ಉತ್ತಪ್ಪ ಮತ್ತು ರಘುವೀರ ಸಮರ್ಥ್ ಆತ್ಮವಿಶ್ವಾಸದ ಆಟವಾಡಿದರು. 
ತಂಡದ ಮೊತ್ತ 43 ರನ್‌ಗಳಿದ್ದಾಗ ರಾಜ್ಯದ ಮೊದಲ ವಿಕೆಟ್‌ ರಾಬಿನ್‌ ಉತ್ತಪ್ಪ ರೂಪದಲ್ಲಿ ಬಿತ್ತು. 
ಆದರೆ ಅಷ್ಟರಲ್ಲೇ ವೇಗವಾಗಿ ಬ್ಯಾಟ್‌ ಬೀಸಿದ್ದ ಉತ್ತಪ್ಪ 56 ಎಸೆತಗಳಿಂದ 31 ರನ್‌ಗಳಿಸಿದ್ದರು.. 
ತಂಡದ 2ನೇ ವಿಕೆಟ್‌ 48 ರನ್‌ ಮೊತ್ತದಲ್ಲಿ ಬಿತ್ತು. 
1 ರನ್‌ ಮಾತ್ರ ಗಳಿಸಿದ್ದ ಕುಣಾಲ್‌ ಕಪೂರ್‌ ತತ್‌ಕ್ಷಣ ಔಟಾದಾಗ ಕರ್ನಾಟಕದ ಪಾಳೆಯದಲ್ಲಿ ಆತಂಕ ಕವಿದಿದ್ದು ಸುಳ್ಳಲ್ಲ. 
5 ರನ್‌ ಅಂತರದಲ್ಲಿ ಬಿದ್ದ 2 ವಿಕೆಟ್‌ಗಳು ತಂಡವನ್ನು ಒತ್ತಡಕ್ಕೆ ತಳ್ಳಿತ್ತು. 
ಆದರೆ ಈ ಒತ್ತಡದಿಂದ ತಂಡವನ್ನು ಮನೀಷ್‌ ಪಾಂಡೆ ಮತ್ತು ರಘುವೀರ ಸಮರ್ಥ್ ಹೊರತಂದರು. 
ಅವರಿಬ್ಬರು ಉತ್ತಮ ಜತೆಯಾಟವಾಡಿ ತಂಡದ ಮೊತ್ತವನ್ನು 150ರವರೆಗೆ ಕೊಂಡೊಯ್ದರು. 
ಆ ಸಂದರ್ಭದಲ್ಲಿ ಅರ್ಧಶತಕ ಗಳಿಸಿ ಆಡುತ್ತಿದ್ದ ಸಮರ್ಥ್ 57 ರನ್‌ಗೆ ವಿಕೆಟ್‌ ಒಪ್ಪಿಸಿದರು. 
ಈ ವಿಕೆಟ್‌ ಮಧ್ಯಪ್ರದೇಶದ ಪುನೀತ್‌ ಡಾಟೇ ಪಾಲಾಯಿತು.. 
ಇಲ್ಲಿಂದ ಅನಂತರ ತಂಡದ ಮೊತ್ತವನ್ನು ಏರಿಸುವ ಕೆಲಸವನ್ನು ಮನೀಷ್‌ ಪಾಂಡೆ ಮತ್ತು ಕರುಣ್‌ ನಾಯರ್‌ ಹೊತ್ತುಕೊಂಡರು. 
ಅವರಿಬ್ಬರು ಪರಸ್ಪರ ಹೊಂದಾಣಿಕೆಯಿಂದ ಇನ್ನಿಂಗ್ಸ್‌ ಬೆಳೆಸುತ್ತಿದ್ದಾರೆ. 
ಸದ್ಯ ತಂಡದ ಮೊತ್ತ 214ರವರೆಗೇರಿದೆ. 
ಇವರಿಬ್ಬರು ಎಷ್ಟು ದೂರ ರಾಜ್ಯದ ಮೊತ್ತ ಒಯ್ಯುತ್ತಾರೆ ಎನ್ನುವುದಿಲ್ಲಿ ಮುಖ್ಯವಾಗಿದೆ. 
ಗುರುವಾರ ಕರ್ನಾಟಕದ ವಿಕೆಟ್‌ಗಳು ಬೇಗನೇ ಬೀಳದಂತೆ ನೋಡಿಕೊಳ್ಳಬೇಕು. 
ಕನಿಷ್ಠ 100 ರನ್‌ ಮುನ್ನಡೆಯನ್ನಾದರೂ ಸಾಧಿಸಿದರೆ, ಮಧ್ಯಪ್ರದೇಶದ ಮೇಲೆ ಒತ್ತಡ ಹೇರಲು ಸಾಧ್ಯವಾಗುತ್ತದೆ.. 
ಗುರುವಾರದ ಆಟ ನಿರ್ಣಾಯಕ. 
ಕರ್ನಾಟಕ ಈ ಪಂದ್ಯವನ್ನು ಗೆಲ್ಲಬೇಕಾದರೆ ಗುರುವಾರದ ಆಟ ನಿರ್ಣಾಯಕವಾಗಿದೆ. 
ವೇಗ ಮತ್ತು ಎಚ್ಚರಿಕೆ ಮಿಶ್ರಿತವಾಗಿ ಆಡಿ ಮಧ್ಯಾಹ್ನದಷ್ಟೊತ್ತಿಗೆ ಇನ್ನಿಂಗ್ಸ್‌ ಮುಗಿಸಿ ಮಧ್ಯಪ್ರದೇಶಕ್ಕೆ ಬ್ಯಾಟಿಂಗ್‌ ಬಿಟ್ಟುಕೊಡುವುದೊಳಿತು. 
ಕನಿಷ್ಠ 100 ರನ್‌ ಮುನ್ನಡೆಯಿಟ್ಟುಕೊಂಡು ಮಧ್ಯಪ್ರದೇಶಕ್ಕೆ ಬ್ಯಾಟಿಂಗ್‌ ಅವಕಾಶ ನೀಡಿದರೆ ಅದು ಒತ್ತಡಕ್ಕೆ ಸಿಲುಕುತ್ತದೆ. 
ಅವರನ್ನು ಬೇಗನೇ ಆಲೌಟ್‌ ಮಾಡಿ ಕೊನೆಯ ದಿನವಾದ ಶುಕ್ರವಾರ ಕರ್ನಾಟಕ ಗೆಲುವಿನ ಯತ್ನ ನಡೆಸಬಹುದು. 
ಒಂದುವೇಳೆ ಗುರುವಾರ ಮಧ್ಯಪ್ರದೇಶಕ್ಕೆ ತಡವಾಗಿ ಬ್ಯಾಟಿಂಗ್‌ ಬಿಟ್ಟುಕೊಟ್ಟರೆ ಪಂದ್ಯ ಡ್ರಾದತ್ತ ವಾಲುವ ಸಾಧ್ಯತೆಯಿದೆ. 
ಹಾಗೇನಾದರೂ ಆದರೆ ಕರ್ನಾಟಕಕ್ಕೆ 3 ಅಂಕ, ಮಧ್ಯಪ್ರದೇಶಕ್ಕೆ 1 ಲಭ್ಯವಾಗುತ್ತದೆ. 
ಪೂರ್ಣ ಅಂಕ ಬೇಕಾದರೆ ಕರ್ನಾಟಕ ಗೆಲ್ಲಲೇಬೇಕು.. 
ಕರ್ನಾಟಕದ ಉತ್ತಮ ಬೌಲಿಂಗ್‌. 
ಮೊದಲ ದಿನ ಮಧ್ಯಪ್ರದೇಶ ಉತ್ತಮ ಮೊತ್ತ ಗಳಿಸಿದ್ದರೂ ಅದರ ವಿಕೆಟ್‌ಗಳನ್ನು ಬೇಗ ಕೀಳುವಲ್ಲಿ ರಾಜ್ಯದ ಬೌಲರ್‌ಗಳು ಯಶಸ್ವಿಯಾಗಿದ್ದರು. 
ನಾಯಕ ವಿನಯ್‌ಕುಮಾರ್‌, ಶ್ರೇಯಸ್‌ ಗೋಪಾಲ್‌ ಉತ್ತಮ ಬೌಲಿಂಗ್‌ ಪ್ರದರ್ಶಿಸಿ ಮಧ್ಯಪ್ರದೇಶದ ಇನ್ನಿಂಗÕನ್ನು ನಿಯಂತ್ರಿಸಿದ್ದರು. 
2ನೇ ದಿನ ಬೌಲಿಂಗ್‌ ದಾಳಿಯನ್ನು ತೀಕ್ಷ್ಣಗೊಳಿಸಿದ ಕರ್ನಾಟಕ ಅದರ ಉಳಿದ 3 ವಿಕೆಟ್‌ಗಳನ್ನು ಕೇವಲ 33 ರನ್‌ಗೆ ಉರುಳಿಸಿತು. 
ಒಟ್ಟಾರೆ ಅಭಿಮನ್ಯು ಮಿಥುನ್‌ 4, ಶ್ರೇಯಸ್‌ಗೊàಪಾಲ್‌ 3, ವಿನಯ್‌ಕುಮಾರ್‌ 2 ವಿಕೆಟ್‌ಗಳಿಸಿದರು.. 
ಸ್ಕೋರುಪಟ್ಟಿ (ಕರ್ನಾಟಕ-ಮಧ್ಯಪ್ರದೇಶ). 
ಮಧ್ಯ ಪ್ರದೇಶ ಪ್ರಥಮ ಇನ್ನಿಂಗ್ಸ್‌ 303. 
ಕರ್ನಾಟಕ ಪ್ರಥಮ ಇನ್ನಿಂಗ್ಸ್‌. 
ರಾಬಿನ್‌ ಉತ್ತಪ್ಪ ಎಲ್‌ಬಿಡಬ್ಲ್ಯು ಅಂಕಿತ್‌ 31ಆರ್‌. 
ಸಮರ್ಥ್ ಸಿ ಓಜಾ ಬಿ ಡಾಟೆ 57ಕುಣಾಲ್‌ ಕಪೂರ್‌ ಸಿ ಡಾಟೆ ಬಿ ಸಕ್ಸೇನಾ 1ಮನೀಷ್‌ ಪಾಂಡೆ ಬ್ಯಾಟಿಂಗ್‌ 92ಕರುಣ್‌ ನಾಯರ್‌ ಬ್ಯಾಟಿಂಗ್‌ 30. 
ಇತರ 3ಒಟ್ಟು (3 ವಿಕೆಟಿಗೆ) 214ವಿಕೆಟ್‌ ಪತನ: 1-43, 2-48, 3-150. 
ಬೌಲಿಂಗ್‌:. 
ಪುನೀತ್‌ ಡಾಟೆ 11-2-32-1ಯೋಗೇಶ್‌ ರಾವತ್‌ 13-1-34-0ಅಂಕಿತ್‌ ಶರ್ಮ 25-5-66-1ಜಲಜ್‌ ಎಸ್‌. 
ಸಕ್ಸೇನಾ 20-2-40-1ಸಾರಾಂಶ್‌ ಜೈನ್‌ 6-1-26-0ಆದಿತ್ಯ ಶ್ರೀವಸ್ತವ 2-0-11-0ಶುಭಂ ಶರ್ಮ 1-0-2-0. 

--------------------- Summary -----------------------------
ಇದಕ್ಕೆ ಉತ್ತರವಾಗಿ ಇನ್ನಿಂಗ್ಸ್‌ ಆರಂಭಿಸಿದ ಕರ್ನಾಟಕ ದಿನದಾಟದ ಅಂತ್ಯಕ್ಕೆ ಕೇವಲ 3 ವಿಕೆಟ್‌ ಕಳೆದುಕೊಂಡು 214 ರನ್‌ ಗಳಿಸಿದೆ. 
ಮಧ್ಯಪ್ರದೇಶ ಮೊದಲ ದಿನದಾಟದ ಅಂತ್ಯಕ್ಕೆ 7 ವಿಕೆಟ್‌ ಕಳೆದುಕೊಂಡು 270 ರನ್‌ ಗಳಿಸಿತ್ತು. 
ಕರ್ನಾಟಕ ಪರ ಇನ್ನಿಂಗ್ಸ್‌ ಆರಂಭಿಸಿದ ರಾಬಿನ್‌ ಉತ್ತಪ್ಪ ಮತ್ತು ರಘುವೀರ ಸಮರ್ಥ್ ಆತ್ಮವಿಶ್ವಾಸದ ಆಟವಾಡಿದರು. 
ತಂಡದ ಮೊತ್ತ 43 ರನ್‌ಗಳಿದ್ದಾಗ ರಾಜ್ಯದ ಮೊದಲ ವಿಕೆಟ್‌ ರಾಬಿನ್‌ ಉತ್ತಪ್ಪ ರೂಪದಲ್ಲಿ ಬಿತ್ತು. 
2ನೇ ದಿನ ಬೌಲಿಂಗ್‌ ದಾಳಿಯನ್ನು ತೀಕ್ಷ್ಣಗೊಳಿಸಿದ ಕರ್ನಾಟಕ ಅದರ ಉಳಿದ 3 ವಿಕೆಟ್‌ಗಳನ್ನು ಕೇವಲ 33 ರನ್‌ಗೆ ಉರುಳಿಸಿತು. 
ಸಮರ್ಥ್ ಸಿ ಓಜಾ ಬಿ ಡಾಟೆ 57ಕುಣಾಲ್‌ ಕಪೂರ್‌ ಸಿ ಡಾಟೆ ಬಿ ಸಕ್ಸೇನಾ 1ಮನೀಷ್‌ ಪಾಂಡೆ ಬ್ಯಾಟಿಂಗ್‌ 92ಕರುಣ್‌ ನಾಯರ್‌ ಬ್ಯಾಟಿಂಗ್‌ 30. 
