ಹೊಸದಿಲ್ಲಿ: ಟಿ-20 ವಿಶ್ವಕಪ್‌ ಪಂದ್ಯಾವಳಿಯ ನಾಕೌಟ್‌ ಸಮರಕ್ಕೆ ಕ್ಷಗಣನೆ ಆರಂಭವಾಗಿದೆ. 
ಬುಧವಾರ ರಾತ್ರಿ ಹೊಸದಿಲ್ಲಿಯ ಐತಿಹಾಸಿಕ 'ಫಿರೋಜ್‌ ಷಾ ಕೋಟ್ಲಾ' ಮೈದಾನದಲ್ಲಿ ನಡೆಯುವ ಮೊದಲ ಸೆಮಿಫೈನಲ್‌ನಲ್ಲಿ ಅಜೇಯ ನ್ಯೂಜಿಲ್ಯಾಂಡ್‌ ಮತ್ತು ವಿಶೇಷ ಭರವಸೆ ಮೂಡಿಸಿರುವ ಇಂಗ್ಲೆಂಡ್‌ ಪರಸ್ಪರ ಎದುರಾಗಲಿವೆ. 
ಇದಕ್ಕೂ ಮುನ್ನ ಇದೇ ಅಂಗಳದಲ್ಲಿ ವನಿತಾ ವಿಶ್ವಕಪ್‌ ಸೆಮಿಫೈನಲ್‌ ಕೂಡ ಸಾಗಲಿದ್ದು, ಇಲ್ಲಿ ಆಸ್ಟ್ರೇಲಿಯ-ಇಂಗ್ಲೆಂಡ್‌ ಮುಖಾಮುಖೀ ಆಗಲಿವೆ. 
. 
ಈವರೆಗೆ ಯಾವುದೇ ವಿಶ್ವಕಪ್‌ ಗೆಲ್ಲದ ನ್ಯೂಜಿಲ್ಯಾಂಡ್‌ ಈ ಪಂದ್ಯದ ಫೇವರಿಟ್‌ ತಂಡ ಎಂಬುದಾಗಿ ಕ್ರಿಕೆಟ್‌ ಪಂಡಿತರಿಂದ ಗುರುತಿಸಿಕೊಂಡಿದೆ. 
ಇಂಗ್ಲೆಂಡ್‌ ಕೂಡ ಸಾಮಾನ್ಯ ತಂಡ ಅಲ್ಲ ಎಂಬುದನ್ನು ಸಾಬೀತುಪಡಿಸಿದೆ. 
ಹೀಗಾಗಿ ಇದೊಂದು 50-50 ಕದನ ಎಂಬುದು ಸದ್ಯದ ಲೆಕ್ಕಾಚಾರ.. 
ಸೋಲರಿಯದ ನ್ಯೂಜಿಲ್ಯಾಂಡ್‌ಕೇನ್‌ ವಿಲಿಯಮ್ಸನ್‌ ಸಾರಥ್ಯದ ನ್ಯೂಜಿ ಲ್ಯಾಂಡ್‌ ಫೇವರಿಟ್‌ ಏಕೆಂದರೆ, ಸ್ಫೋಟಕ ಬ್ಯಾಟ್ಸ್‌ ಮನ್‌ ಬ್ರೆಂಡನ್‌ ಮೆಕಲಮ್‌ ಗೈರಲ್ಲೂ ಅದು ನಿರೀಕ್ಷೆಗೂ ಮಿಗಿಲಾದ ಪ್ರದರ್ಶನ ನೀಡಿದೆ. 
ಲೀಗ್‌ ಹಂತದ ಎಲ್ಲ ಪಂದ್ಯಗಳನ್ನು ಗೆದ್ದಿದೆ, ಅದೂ ಅಧಿಕಾರಯುತವಾಗಿ! ಆರಂಭಿಕ ಪಂದ್ಯದಲ್ಲೇ ಆತಿಥೇಯ ಭಾರತವನ್ನು ಅಲ್ಪ ಮೊತ್ತಕ್ಕೆ ಉದುರಿಸಿ ಜಯಭೇರಿ ಮೊಳಗಿಸಿದ್ದು 'ಬ್ಲ್ಯಾಕ್‌ ಕ್ಯಾಪ್ಸ್‌'ಗಳ ಮಹಾನ್‌ ಸಾಹಸ. 
ಇದು ಕಿವೀಸ್‌ನ ಉಳಿದೆಲ್ಲ ಗೆಲುವುಗಳಿಗೂ ಟಾನಿಕ್‌ ಆಗಿ ಪರಿಣಮಿಸಿತು. 
ಮೆಕಲಮ್‌ ಜತೆಯಲ್ಲೇ ನ್ಯೂಜಿಲ್ಯಾಂಡ್‌ ಇನ್ನೂ ಇಬ್ಬರು ಪ್ರಮುಖ ಆಟಗಾರರ ಗೈರಲ್ಲೇ ಲೀಗ್‌ ಹಂತ ಮುಗಿಸಿದ್ದನ್ನು ಮರೆಯುವಂತಿಲ್ಲ. 
ಇವರೆಂದರೆ ಪ್ರಧಾನ ವೇಗಿಗಳಾದ ಟ್ರೆಂಟ್‌ ಬೌಲ್ಟ್ ಮತ್ತು ಟಿಮ್‌ ಸೌಥಿ. 
ಇವರು ಈವರೆಗೆ ಆಡುವ ಬಳಗದಲ್ಲಿ ಕಾಣಿಸಿಕೊಳ್ಳಲಿಲ್ಲ ಎಂಬುದು ಕಿವೀಸ್‌ ತನ್ನ ಬೌಲಿಂಗ್‌ ಪಡೆಯ ಮೇಲಿರಿಸಿದ ನಂಬಿಕೆಗೆ ಸಾಕ್ಷಿ. 
ನ್ಯೂಜಿಲ್ಯಾಂಡಿಗೆ ಅಂಗಳ, ಅದರ ವರ್ತನೆ ಮುಖ್ಯವೇ ಹೊರತು ಆಟಗಾರರಲ್ಲ!. 
ಸ್ಪಿನ್‌ ತ್ರಿವಳಿಗಳ ಯಶಸ್ಸುತಿರುವು ಪಡೆಯುವ ಭಾರತದ ಪಿಚ್‌ಗಳಲ್ಲಿ ಸ್ಪಿನ್ನರ್‌ಗಳನ್ನೇ ಛೂ ಬಿಟ್ಟರೆ ಯಶಸ್ಸು ಖಂಡಿತ ಎಂಬ ನ್ಯೂಜಿಲ್ಯಾಂಡಿನ ನಂಬಿಕೆ ಇಲ್ಲಿ ಫ‌ಲ ಕೊಟ್ಟಿತು. 
ಮಿಚೆಲ್‌ ಸ್ಯಾಂಟ್ನರ್‌, ಐಶ್‌ ಸೋಧಿ, ನಥನ್‌ ಮೆಕಲಮ್‌ ಸೇರಿಕೊಂಡು ಎದುರಾಳಿಗಳನ್ನು ದಿಕ್ಕೆಡಿಸಿದರು. 
ಇದಕ್ಕೆ ಮೊದಲ ಬಲಿಯಾದ ತಂಡವೇ ಭಾರತ! ಹೀಗಾಗಿ ಕಿವೀಸ್‌ ಮುಂದಿನ ಪಂದ್ಯಗಳಲ್ಲೂ ಸ್ಪಿನ್ನನ್ನೇ ಪ್ರಧಾನ ಅಸ್ತ್ರವನ್ನಾಗಿ ಬಳಸಿತು.. 
ಕಿವೀಸ್‌ ಬೌಲಿಂಗ್‌ ಸರದಿಯಲ್ಲಿ ಕಾಣಿಸಿಕೊಂಡ ಬದಲಿ ವೇಗಿಯೆಂದರೆ ಮಿಚೆಲ್‌ ಮೆಕ್ಲೆನಗನ್‌. 
ಇವರ ಗುರಿಗೂ ವಿಕೆಟ್‌ಗಳು ಉರುಳಿದವು. 
ಹೀಗಾಗಿ ಬೌಲ್ಟ್ ಮತ್ತು ಸೌಥಿ ಅವರನ್ನು ದಾಳಿಗಿಳಿಸುವ ಆವಶ್ಯಕತೆಯೇ ಎದುರಾಗಲಿಲ್ಲ. 
ಲೀಗ್‌ ಹಂತದುದ್ದಕ್ಕೂ ಸ್ಥಿರವಾದ ಪ್ರದರ್ಶನ ನೀಡುತ್ತ ಬಂದದ್ದು ನ್ಯೂಜಿಲ್ಯಾಂಡಿನ ಹೆಚ್ಚುಗಾರಿಕೆ. 
ಇದಕ್ಕೆ ಗೆದ್ದ ರೀತಿ, ಗೆಲುವಿನ ಅಂತರವೇ ಸಾಕ್ಷಿ.. 
ಆದರೆ ನ್ಯೂಜಿಲ್ಯಾಂಡ್‌ ವಿಷಯದಲ್ಲಿ ಆತಂಕ ಪಡುವ ಒಂದು ಸಂಗತಿ ಇದೆ. 
ಅದೆಂದರೆ, ಕಿವೀಸ್‌ ಪಡೆ ಗೆದ್ದು ಗೆದ್ದು ಗೆದ್ದು ಕೊನೆಗೊಮ್ಮೆ ಲಾಗ ಹಾಕುವಲ್ಲಿ ಹೆಸರುವಾಸಿ! 1992ರ ತವರಿನ ವಿಶ್ವಕಪ್‌ ಹಾಗೂ ಕಳೆದ ವರ್ಷದ ವಿಶ್ವಕಪ್‌ ಪಂದ್ಯಾವಳಿಯೇ ಇದಕ್ಕೆ ಸಾಕ್ಷಿ. 
ಒಂದರಲ್ಲಿ ಸೆಮಿಫೈನಲ್‌ ಸೋಲು ಎದುರಾದರೆ, ಇನ್ನೊಂದರಲ್ಲಿ ಫೈನಲ್‌ ಕಂಟಕ ಕಾಡಿತು. 
ಇಲ್ಲಿ ಇದನ್ನು ಮೀರಿ ನಿಲ್ಲಲು ನ್ಯೂಜಿಲ್ಯಾಂಡಿನಿಂದ ಸಾಧ್ಯವೇ ಎಂಬುದೊಂದು ಕುತೂಹಲ.. 
ಇಂಗ್ಲೆಂಡಿಗೆ ಸ್ಥಿರತೆಯದೇ ಕೊರತೆಈ ಪಂದ್ಯಾವಳಿಯಲ್ಲಿ ಇಂಗ್ಲೆಂಡ್‌ ಸಾಧನೆಯೂ ಪ್ರಶಂಸನೀಯ. 
ಆದರೆ ಒಂದೇ ಕೊರತೆಯೆಂದರೆ, ತಂಡದ ಅಸ್ಥಿರ ಪ್ರದರ್ಶನ. 
ಈ ವಿಷಯದಲ್ಲಿ ನ್ಯೂಜಿಲ್ಯಾಂಡಿಗೆ ಹೋಲಿಸಿದರಂತೂ ಮಾರ್ಗನ್‌ ಪಡೆ ಅದೆಷ್ಟೋ ಹಿಂದುಳಿಯುತ್ತದೆ. 
. 
ಇಂಗ್ಲೆಂಡಿನ ಫ‌ಲಿತಾಂಶಗಳನ್ನೇ ಗಮನಿಸಿ, ವೆಸ್ಟ್‌ ಇಂಡೀಸ್‌ ವಿರುದ್ಧ 182 ರನ್‌ ಪೇರಿಸಿಯೂ ಪಂದ್ಯವನ್ನು ಸೋತಿತು. 
ಇನ್ನೊಂದೆಡೆ ದಕ್ಷಿಣ ಆಫ್ರಿಕಾ ನೀಡಿದ 230 ರನ್ನುಗಳ ಅಗಾಧ ಗುರಿಯನ್ನು ಪ್ರಚಂಡ ರೀತಿಯಲ್ಲಿ ಬೆನ್ನಟ್ಟಿ ಗೆದ್ದಿತು. 
ಅರ್ಹತಾ ತಂಡವಾಗಿರುವ ಅಫ್ಘಾನಿಸ್ಥಾನದ ವಿರುದ್ಧ ಗೆಲ್ಲಲು ಪರದಾಡಿತು. 
ಇಲ್ಲಿ ಮೊದಲು ಬ್ಯಾಟಿಂಗ್‌ ನಡೆಸಿದರೂ ಇಂಗ್ಲೆಂಡ್‌ ಗಳಿಸಿದ್ದು 142 ರನ್‌ ಮಾತ್ರ. 
ದಿಟ್ಟ ಚೇಸಿಂಗ್‌ ನಡೆಸಿದ ಶ್ರೀಲಂಕಾದೆದುರಿನ ಗೆಲುವಿನ ಅಂತರ ಹತ್ತೇ ರನ್‌. 
ಅರ್ಥಾತ್‌, ಎಲ್ಲೋ ಒಂದು ಕಡೆ ಆಂಗ್ಲರ ಕಾರ್ಯತಂತ್ರ ಕೈಕೊಡುತ್ತಿರುವುದು ಇದರಿಂದ ಸ್ಪಷ್ಟವಾಗುತ್ತದೆ.. 
ಯಾರೇ ಗೆದ್ದರೂ ಇತಿಹಾಸ!ಟಿ-20 ವಿಶ್ವಕಪ್‌ ಕ್ರಿಕೆಟ್‌ ಪಂದ್ಯಾವಳಿಯ ವಿಶೇಷವೆಂದರೆ, ಈ 5 ಆವೃತ್ತಿಗಳಲ್ಲಿ ಯಾವ ತಂಡವೂ 2 ಸಲ ಚಾಂಪಿಯನ್‌ ಆದದ್ದಿಲ್ಲ. 
ಭಾರತ, ಪಾಕಿಸ್ಥಾನ, ಇಂಗ್ಲೆಂಡ್‌, ವೆಸ್ಟ್‌ ಇಂಡೀಸ್‌, ಶ್ರೀಲಂಕಾ ತಂಡಗಳು ಪ್ರಶಸ್ತಿ ಎತ್ತಿವೆ. 
ಕ್ರಿಕೆಟ್‌ ಜನಕರೆಂಬ ಖ್ಯಾತಿಯ ಇಂಗ್ಲೆಂಡ್‌ ಗೆದ್ದ ಪ್ರಪ್ರಥಮ ಹಾಗೂ ಏಕೈಕ ವಿಶ್ವಕಪ್‌ ಪ್ರಶಸ್ತಿ ಟಿ-ಟ್ವೆಂಟಿಯಲ್ಲೇ ಒಲಿದದ್ದು ವಿಶೇಷ. 
ಉಳಿದ ತಂಡಗಳು ಏಕದಿನದಲ್ಲೂ ವಿಶ್ವ ಚಾಂಪಿಯನ್‌ ಆಗಿ ಮೆರೆದಿವೆ. 
. 
ಈವರೆಗೆ ಟಿ-20 ವಿಶ್ವ ಚಾಂಪಿಯನ್‌ ಆದ 3 ತಂಡಗಳು ಈ ಸಲದ ಸೆಮಿಫೈನಲ್‌ ಹೋರಾಟಕ್ಕೆ ಅಣಿಯಾಗಿವೆ. 
ಇವುಗಳೆಂದರೆ ಭಾರತ, ವೆಸ್ಟ್‌ ಇಂಡೀಸ್‌ ಮತ್ತು ಇಂಗ್ಲೆಂಡ್‌. 
ಇವುಗಳೊಂದಿಗೆ ಈವರೆಗೆ ಯಾವುದೇ ಮಾದರಿಯ ಐಸಿಸಿ ವಿಶ್ವಕಪ್‌ ಎತ್ತದ ನ್ಯೂಜಿಲ್ಯಾಂಡ್‌ ಸೇರಿಕೊಂಡಿದೆ. 
ಕಳೆದ ಏಕದಿನ ವಿಶ್ವಕಪ್‌ನಲ್ಲಿ ರನ್ನರ್ ಅಪ್‌ ಎನಿಸಿದ್ದೇ ನ್ಯೂಜಿಲ್ಯಾಂಡಿನ ಈವರೆಗಿನ ಸರ್ವಶ್ರೇಷ್ಠ ಸಾಧನೆ.. 
ಈ ಬಾರಿಯ ಟಿ-20 ವಿಶ್ವಕಪ್‌ ಯಾರೇ ಗೆದ್ದರೂ ಅಲ್ಲೊಂದು ಇತಿಹಾಸ ನಿರ್ಮಾಣವಾಗಲಿದೆ. 
ನ್ಯೂಜಿಲ್ಯಾಂಡ್‌ ಗೆದ್ದರೆ ಪ್ರಥಮ ಬಾರಿಗೆ ವಿಶ್ವಕಪ್‌ ಕಿರೀಟ ಧರಿಸಿದ ಹೆಗ್ಗಳಿಕೆಗೆ ಪಾತ್ರವಾಗುತ್ತದೆ. 
ಉಳಿದ ಮೂರರಲ್ಲಿ ಯಾರೇ ಗೆದ್ದರೂ 2 ಸಲ ಟಿ-20 ವಿಶ್ವಕಪ್‌ ಕಿರೀಟ ಧರಿಸಿದ ಮೊದಲ ತಂಡವೆನಿಸಿಕೊಳ್ಳುತ್ತದೆ.. 
ಸಮಬಲದ ತಂಡಗಳುನ್ಯೂಜಿಲ್ಯಾಂಡ್‌-ಇಂಗ್ಲೆಂಡ್‌ ಈವರೆಗೆ ಯಾವುದೇ ಮಟ್ಟದ ಪ್ರದರ್ಶನ ನೀಡಿರಲಿ, ಎರಡೂ ಸಮಬಲದ ತಂಡಗಳೆಂಬುದನ್ನು ಅಲ್ಲಗಳೆಯುವಂತಿಲ್ಲ. 
ಇತ್ತಂಡಗಳಲ್ಲೂ ಕ್ರೀಸ್‌ ಆಕ್ರಮಿಸಿಕೊಳ್ಳುವ ಜತೆಗೆ ಮುನ್ನುಗ್ಗಿ ಬೀಸಬಲ್ಲ ಬ್ಯಾಟ್ಸ್‌ಮನ್‌ಗಳ ದಂಡೇ ಇದೆ. 
ಗಪ್ಟಿಲ್‌, ವಿಲಿಯಮ್ಸನ್‌, ಮುನ್ರೊ, ಟಯ್ಲರ್‌, ರಾಂಚಿ ಒಂದೆಡೆಯಾದರೆ, ರಾಯ್‌, ಹೇಲ್ಸ್‌, ರೂಟ್‌, ಬಟ್ಲರ್‌, ಮಾರ್ಗನ್‌ ಇನ್ನೊಂದೆಡೆ. 
ಆಲ್‌ರೌಂಡರ್‌ಗಳಿಗೂ ಕೊರತೆಯೇನಿಲ್ಲ. 
ಆ್ಯಂಡರ್ಸನ್‌, ಈಲಿಯಟ್‌, ಮೆಕಲಮ್‌ ಕಿವೀಸ್‌ ಪಾಳೆಯದ ಪ್ರಮುಖರು. 
ಇಂಗ್ಲೆಂಡ್‌ ಬಳಿ ಸ್ಟೋಕ್ಸ್‌, ಮೊಯಿನ್‌ ಅಲಿ ಎಲ್ಲದಕ್ಕೂ ಸೈ ಎಂಬ ಮಟ್ಟದಲ್ಲಿದ್ದಾರೆ. 
ಬೌಲಿಂಗ್‌ನಲ್ಲಿ, ಮುಖ್ಯವಾಗಿ ಸ್ಪಿನ್‌ ವಿಷಯಕ್ಕೆ ಬಂದಾಗ ನ್ಯೂಜಿಲ್ಯಾಂಡೇ ಬಹಳಷ್ಟು ಮೇಲೆನಿಸುತ್ತದೆ. 
ಸೆಮಿಫೈನಲ್‌ನಲ್ಲಿ ಸ್ಪಿನ್ನರ್‌ಗಳೇ ಟ್ರಂಪ್‌ಕಾರ್ಡ್‌ ಆದರೆ ಇಂಗ್ಲೆಂಡಿಗೆ ಅಪಾಯ ತಪ್ಪಿದ್ದಲ್ಲ.. 
ಕೋಟ್ಲಾ ಪಿಚ್‌ ಬೌಲರ್‌ಗಳ ಪರ?ನ್ಯೂಜಿಲ್ಯಾಂಡ್‌-ಇಂಗ್ಲೆಂಡ್‌ ತಂಡಗಳ ಬಲಾಬಲ ಹೇಗೇ ಇರಲಿ, ಕೊನೆಯಲ್ಲಿ ಎಲ್ಲವೂ 'ಕೋಟ್ಲಾ ಟ್ರ್ಯಾಕ್‌ ಮಹಿಮೆ'ಗೆ ಸಾಕ್ಷಿಯಾಗಲಿದೆ ಎಂಬುದು ಮಾತ್ರ ಸತ್ಯ. 
ಇದು ಈವರೆಗೆ 'ಬ್ಯಾಟಿಂಗ್‌ ಫ್ರೆಂಡ್ಲಿ'ಯಾಗಿ ವರ್ತಿಸಿದ್ದು ಕಡಿಮೆ. 
ಈ ಟರ್ನಿಂಗ್‌ ಟ್ರ್ಯಾಕ್‌ ಬೌಲರ್‌ಗಳಿಗೆ, ಅದರಲ್ಲೂ ಸ್ಪಿನ್ನರ್‌ಗಳಿಗೆ ಒಲಿದದ್ದೇ ಹೆಚ್ಚು. 
ಹೀಗಾಗಿ ಇಲ್ಲಿ ಸಾಮಾನ್ಯ ಮೊತ್ತವನ್ನೂ ಉಳಿಸಿಕೊಳ್ಳಬಹುದು ಎಂಬುದೊಂದು ಲೆಕ್ಕಾಚಾರ.. 
ಲೀಗ್‌ ಹಂತದಲ್ಲಿ ಕೋಟ್ಲಾದಲ್ಲಿ 3 ಪಂದ್ಯಗಳು ನಡೆದಿವೆ. 
ಮೊದಲನೆಯದು ಇಂಗ್ಲೆಂಡ್‌-ಅಫ್ಘಾನಿಸ್ಥಾನ ಮುಖಾಮುಖೀ. 
ಇಲ್ಲಿ ಇಂಗ್ಲೆಂಡ್‌ ಗಳಿಸಿದ್ದು 7ಕ್ಕೆ 142 ರನ್‌ ಮಾತ್ರ. 
ಜವಾಬಿತ್ತ ಅಫ್ಘಾನ್‌ 9ಕ್ಕೆ 127 ರನ್‌ ಮಾಡಿತು.. 
ಇನ್ನೊಂದು ಪಂದ್ಯದಲ್ಲೂ ಇಂಗ್ಲೆಂಡ್‌ ಕಾಣಿಸಿಕೊಂಡಿತು. 
ಎದುರಾಳಿ ಶ್ರೀಲಂಕಾ. 
ಈ ಪಂದ್ಯದಲ್ಲಿ ಇಂಗ್ಲೆಂಡ್‌ ಉತ್ತಮ ಪ್ರದರ್ಶನ ನೀಡಿ 4ಕ್ಕೆ 171 ರನ್‌ ಪೇರಿಸಿತು. 
ಜವಾಬಿತ್ತ ಲಂಕಾ 8ಕ್ಕೆ 161 ರನ್‌ ಮಾಡುವ ಮುನ್ನ 15 ರನ್ನಿಗೆ 4 ವಿಕೆಟ್‌ ಉದುರಿಸಿಕೊಂಡಿತು.. 
ಅಂತಿಮ ಪಂದ್ಯ ಸೋಮವಾರವಷ್ಟೇ ದಕ್ಷಿಣ ಆಫ್ರಿಕಾ-ಶ್ರೀಲಂಕಾ ನಡುವೆ ನಡೆದಿದೆ. 
ಲಂಕಾ 120ಕ್ಕೆ ಆಲೌಟ್‌ ಆಯಿತು; ಆಫ್ರಿಕಾ 2 ವಿಕೆಟಿಗೆ 122 ರನ್‌ ಬಾರಿಸಿತು. 
. 
ಕೋಟ್ಲಾದಲ್ಲಿ ಆಡಿದ ಅನುಭವವನ್ನೇ ಮಾನದಂಡವಾಗಿ ತೆಗೆದುಕೊಳ್ಳುವುದಾದರೆ ಇಂಗ್ಲೆಂಡಿಗೆ ಇದು ಲಾಭ ತಂದುಕೊಟ್ಟೀತು ಎನ್ನಲಡ್ಡಿಯಿಲ್ಲ. 
ಮಾರ್ಗನ್‌ ಬಳಗ ಲೀಗ್‌ ಹಂತದ 4 ಪಂದ್ಯಗಳಲ್ಲಿ ಎರಡನ್ನು ಇದೇ ಅಂಗಳದಲ್ಲಿ ಆಡಿದೆ. 
ಆದರೆ ನ್ಯೂಜಿಲ್ಯಾಂಡಿಗೆ ಕೋಟ್ಲಾ ಅನುಭವ ಸಂಪೂರ್ಣ ಹೊಸತು. 
ಈ ಸಂಗತಿ ಕೂಡ ಪಂದ್ಯದ ಫ‌ಲಿತಾಂಶದಲ್ಲಿ ಪರಿಣಾಮ ಬೀರಬಹುದು.. 
ಸಾಗಿಬಂದ ಹಾದಿ...ನ್ಯೂಜಿಲ್ಯಾಂಡ್‌1. 
ಭಾರತ ವಿರುದ್ಧ 47 ರನ್‌ ಜಯ2. 
ಆಸ್ಟ್ರೇಲಿಯ ವಿರುದ್ಧ 8 ರನ್‌ ಜಯ3. 
ಪಾಕಿಸ್ಥಾನ ವಿರುದ್ಧ 22 ರನ್‌ ಜಯ4. 
ಬಾಂಗ್ಲಾದೇಶ ವಿರುದ್ಧ 75 ರನ್‌ ಜಯ. 
ಇಂಗ್ಲೆಂಡ್‌1. 
ವೆಸ್ಟ್‌ ಇಂಡೀಸ್‌ ವಿರುದ್ಧ 6 ವಿಕೆಟ್‌ ಸೋಲು2. 
ದಕ್ಷಿಣ ಆಫ್ರಿಕಾ ವಿರುದ್ಧ 2 ವಿಕೆಟ್‌ ಜಯ3. 
ಅಫ್ಘಾನಿಸ್ಥಾನ ವಿರುದ್ಧ 15 ರನ್‌ ಜಯ4. 
ಶ್ರೀಲಂಕಾ ವಿರುದ್ಧ 10 ರನ್‌ ಜಯ. 
ನ್ಯೂಜಿಲ್ಯಾಂಡ್‌-ಇಂಗ್ಲೆಂಡ್‌ ಸ್ವಾರಸ್ಯ- ಇಂಗ್ಲೆಂಡ್‌-ನ್ಯೂಜಿಲ್ಯಾಂಡ್‌ ನಡುವೆ ಈವರೆಗೆ 12 ಟಿ-20 ಪಂದ್ಯಗಳು ನಡೆದಿದ್ದು, ಇಂಗ್ಲೆಂಡ್‌ ಎಂಟರಲ್ಲಿ ಗೆದ್ದು ಮೇಲುಗೈ ಸಾಧಿಸಿದೆ. 
ಇದು ಒಂದೇ ದೇಶದ ವಿರುದ್ಧ ಇಂಗ್ಲೆಂಡ್‌ ಸಾಧಿಸಿದ ಅತಿ ಹೆಚ್ಚಿನ ಗೆಲುವು.. 
- 2008-13ರ ಅವಧಿಯಲ್ಲಿ ಕಿವೀಸ್‌ ವಿರುದ್ಧ ಇಂಗ್ಲೆಂಡ್‌ ಸತತ 6 ಪಂದ್ಯಗಳನ್ನು ಜಯಿಸಿದ್ದು ದಾಖಲೆ. 
ಮೊನ್ನೆಯಷ್ಟೇ ಆಸ್ಟ್ರೇಲಿಯ ವಿರುದ್ಧ ಇದೇ ಸಾಧನೆಗೈಯುವ ಮೂಲಕ ಭಾರತ ಇದನ್ನು ಸರಿದೂಗಿಸಿತು.. 
- ಪ್ರಸಕ್ತ ಟಿ-20 ವಿಶ್ವಕಪ್‌ನಲ್ಲಿ ನ್ಯೂಜಿಲ್ಯಾಂಡ್‌ 4 ಬೇರೆ ಬೇರೆ ತಾಣಗಳಲ್ಲಿ ಆಡಿತು. 
ನಾಗಪುರ, ಧರ್ಮಶಾಲಾ, ಮೊಹಾಲಿ ಮತ್ತು ಕೋಲ್ಕತಾ. 
5ನೇ ಕೇಂದ್ರ ಹೊಸದಿಲ್ಲಿ. 
. 
- ಇಂಗ್ಲೆಂಡ್‌ ಈ ಟೂರ್ನಿಯಲ್ಲಿ ಮುಂಬಯಿ ಮತ್ತು ಹೊಸದಿಲ್ಲಿಯಲ್ಲಿ ಮಾತ್ರ ಆಡಿದೆ. 
ಸೆಮಿಫೈನಲ್‌ ಮೂಲಕ ದಿಲ್ಲಿಯಲ್ಲಿ 3ನೇ ಸಲ ಆಡಲಿಳಿಯಲಿದೆ.. 
- ಕೋಟ್ಲಾದಲ್ಲಿ ಆಡಿದ ಎರಡೂ ಪಂದ್ಯಗಳಲ್ಲಿ ಇಂಗ್ಲೆಂಡ್‌ ಜಯ ಸಾಧಿಸಿದೆ. 
ಈ ಗೆಲುವು ಅಫ್ಘಾನಿಸ್ಥಾನ ಮತ್ತು ಶ್ರೀಲಂಕಾ ವಿರುದ್ಧ ಬಂದಿದೆ.. 
- ಈ ಕೂಟದಲ್ಲಿ ನ್ಯೂಜಿಲ್ಯಾಂಡ್‌ ಬೌಲರ್‌ಗಳ ಎಕಾನಮಿ ರೇಟ್‌ 5.97. 
ಇದು ಉಳಿದೆಲ್ಲ ತಂಡಗಳಿಗಿಂತಲೂ ಮಿಗಿಲಾದುದು. 
6.86 ಎಕಾನಮಿ ರೇಟ್‌ ಹೊಂದಿರುವ ವೆಸ್ಟ್‌ ಇಂಡೀಸ್‌ 2ನೇ ಸ್ಥಾನದಲ್ಲಿದೆ.. 
- ಈ ಪಂದ್ಯಾವಳಿಯಲ್ಲಿ ನ್ಯೂಜಿಲ್ಯಾಂಡ್‌ ಸ್ಪಿನ್ನರ್‌ಗಳು 20 ವಿಕೆಟ್‌ ಉಡಾಯಿಸಿ ಅಗ್ರಸ್ಥಾನಲ್ಲಿ ಕಾಣಿಸಿಕೊಂಡಿದ್ದಾರೆ. 
ಅಫ್ಘಾನಿಸ್ಥಾನ (15) ಹಾಗೂ ಭಾರತದ ಸ್ಪಿನ್ನರ್‌ಗಳು (12) ಅನಂತರದ ಸ್ಥಾನದಲ್ಲಿದ್ದಾರೆ. 
ಇಂಗ್ಲೆಂಡ್‌ ಸ್ಪಿನ್ನರ್‌ಗಳು ಉರುಳಿಸಿದ್ದು 8 ವಿಕೆಟ್‌ ಮಾತ್ರ.. 
- ನ್ಯೂಜಿಲ್ಯಾಂಡ್‌ ಸ್ಪಿನ್ನರ್‌ಗಳ ಪೈಕಿ ಸ್ಯಾಂಟ್ನರ್‌ 86ಕ್ಕೆ 9, ಐಶ್‌ ಸೋಧಿ 78ಕ್ಕೆ 8, ಮೆಕಲಮ್‌ 21ಕ್ಕೆ 3 ವಿಕೆಟ್‌ ಉರುಳಿಸಿದ್ದಾರೆ. 
. 
- ಸ್ಯಾಂಟ್ನರ್‌ 9 ವಿಕೆಟ್‌ ಕಿತ್ತು ಜಂಟಿ ಅಗ್ರಸ್ಥಾನದಲ್ಲಿದ್ದಾರೆ. 
ಬಾಂಗ್ಲಾದೇಶದ ಮುಸ್ತಫಿಜುರ್‌ ರೆಹಮಾನ್‌ ಕೂಡ 9 ವಿಕೆಟ್‌ ಉರುಳಿಸಿದ್ದಾರೆ.. 
- ಈ ಪಂದ್ಯಾವಳಿಯಲ್ಲಿ 100 ಪ್ಲಸ್‌ ರನ್‌ ಗಳಿಸಿದವರಲ್ಲಿ ಮಾರ್ಟಿನ್‌ ಗಪ್ಟಿಲ್‌ 162.33 ಸ್ಟ್ರೈಕ್‌ರೇಟ್‌ನೊಂದಿಗೆ 3ನೇ ಸ್ಥಾನದಲ್ಲಿದ್ದಾರೆ.. 
ಸಂಭಾವ್ಯ ತಂಡಗಳುನ್ಯೂಜಿಲ್ಯಾಂಡ್‌: ಮಾರ್ಟಿನ್‌ ಗಪ್ಟಿಲ್‌, ಕೇನ್‌ ವಿಲಿಯಮ್ಸನ್‌ (ನಾಯಕ), ಕಾಲಿನ್‌ ಮುನ್ರೊ, ರಾಸ್‌ ಟಯ್ಲರ್‌, ಕೋರಿ ಆ್ಯಂಡರ್ಸನ್‌, ಗ್ರ್ಯಾಂಟ್‌ ಈಲಿಯಟ್‌, ಲ್ಯೂಕ್‌ ರಾಂಚಿ, ಮಿಚೆಲ್‌ ಸ್ಯಾಂಟ್ನರ್‌, ನಥನ್‌ ಮೆಕಲಮ್‌, ಮಿಚೆಲ್‌ ಮೆಕ್ಲೆನಗನ್‌, ಐಶ್‌ ಸೋಧಿ.. 
ಇಂಗ್ಲೆಂಡ್‌: ಜಾಸನ್‌ ರಾಯ್‌, ಅಲೆಕ್ಸ್‌ ಹೇಲ್ಸ್‌, ಜೋ ರೂಟ್‌, ಜಾಸ್‌ ಬಟ್ಲರ್‌, ಇವೋನ್‌ ಮಾರ್ಗನ್‌ (ನಾಯಕ), ಬೆನ್‌ ಸ್ಟೋಕ್ಸ್‌, ಮೊಯಿನ್‌ ಅಲಿ, ಕ್ರಿಸ್‌ ಜೋರ್ಡನ್‌, ಡೇವಿಡ್‌ ವಿಲ್ಲಿ, ಆದಿಲ್‌ ರಶೀದ್‌, ಲಿಯಮ್‌ ಪ್ಲಂಕೆಟ್‌.. 

--------------------- Summary -----------------------------
ಬುಧವಾರ ರಾತ್ರಿ ಹೊಸದಿಲ್ಲಿಯ ಐತಿಹಾಸಿಕ 'ಫಿರೋಜ್‌ ಷಾ ಕೋಟ್ಲಾ' ಮೈದಾನದಲ್ಲಿ ನಡೆಯುವ ಮೊದಲ ಸೆಮಿಫೈನಲ್‌ನಲ್ಲಿ ಅಜೇಯ ನ್ಯೂಜಿಲ್ಯಾಂಡ್‌ ಮತ್ತು ವಿಶೇಷ ಭರವಸೆ ಮೂಡಿಸಿರುವ ಇಂಗ್ಲೆಂಡ್‌ ಪರಸ್ಪರ ಎದುರಾಗಲಿವೆ. 
ಈವರೆಗೆ ಯಾವುದೇ ವಿಶ್ವಕಪ್‌ ಗೆಲ್ಲದ ನ್ಯೂಜಿಲ್ಯಾಂಡ್‌ ಈ ಪಂದ್ಯದ ಫೇವರಿಟ್‌ ತಂಡ ಎಂಬುದಾಗಿ ಕ್ರಿಕೆಟ್‌ ಪಂಡಿತರಿಂದ ಗುರುತಿಸಿಕೊಂಡಿದೆ. 
ಅದೆಂದರೆ, ಕಿವೀಸ್‌ ಪಡೆ ಗೆದ್ದು ಗೆದ್ದು ಗೆದ್ದು ಕೊನೆಗೊಮ್ಮೆ ಲಾಗ ಹಾಕುವಲ್ಲಿ ಹೆಸರುವಾಸಿ! 1992ರ ತವರಿನ ವಿಶ್ವಕಪ್‌ ಹಾಗೂ ಕಳೆದ ವರ್ಷದ ವಿಶ್ವಕಪ್‌ ಪಂದ್ಯಾವಳಿಯೇ ಇದಕ್ಕೆ ಸಾಕ್ಷಿ. 
ಯಾರೇ ಗೆದ್ದರೂ ಇತಿಹಾಸ!ಟಿ-20 ವಿಶ್ವಕಪ್‌ ಕ್ರಿಕೆಟ್‌ ಪಂದ್ಯಾವಳಿಯ ವಿಶೇಷವೆಂದರೆ, ಈ 5 ಆವೃತ್ತಿಗಳಲ್ಲಿ ಯಾವ ತಂಡವೂ 2 ಸಲ ಚಾಂಪಿಯನ್‌ ಆದದ್ದಿಲ್ಲ. 
ಈ ಪಂದ್ಯದಲ್ಲಿ ಇಂಗ್ಲೆಂಡ್‌ ಉತ್ತಮ ಪ್ರದರ್ಶನ ನೀಡಿ 4ಕ್ಕೆ 171 ರನ್‌ ಪೇರಿಸಿತು. 
ಸಂಭಾವ್ಯ ತಂಡಗಳುನ್ಯೂಜಿಲ್ಯಾಂಡ್‌: ಮಾರ್ಟಿನ್‌ ಗಪ್ಟಿಲ್‌, ಕೇನ್‌ ವಿಲಿಯಮ್ಸನ್‌ (ನಾಯಕ), ಕಾಲಿನ್‌ ಮುನ್ರೊ, ರಾಸ್‌ ಟಯ್ಲರ್‌, ಕೋರಿ ಆ್ಯಂಡರ್ಸನ್‌, ಗ್ರ್ಯಾಂಟ್‌ ಈಲಿಯಟ್‌, ಲ್ಯೂಕ್‌ ರಾಂಚಿ, ಮಿಚೆಲ್‌ ಸ್ಯಾಂಟ್ನರ್‌, ನಥನ್‌ ಮೆಕಲಮ್‌, ಮಿಚೆಲ್‌ ಮೆಕ್ಲೆನಗನ್‌, ಐಶ್‌ ಸೋಧಿ.. 
