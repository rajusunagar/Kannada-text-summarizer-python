ನವದೆಹಲಿ: ಇಂಚಾನ್‌ ಏಷ್ಯನ್‌ ಗೇಮ್ಸ್‌ ವೇಳೆ ಕಂಚಿನ ಪದಕ ಸ್ವೀಕರಿಸಲು ನಿರಾಕರಿಸಿದ ಕಾರಣಕ್ಕಾಗಿ ಭಾರತೀಯ ವನಿತಾ ಬಾಕ್ಸರ್‌ ಎಲ್‌.ಸರಿತಾ ದೇವಿ ಅವರಿಗೆ ಅಂತಾರಾಷ್ಟ್ರೀಯ ಬಾಕ್ಸಿಂಗ್‌ ಸಂಸ್ಥೆ (ಎಐಬಿಎ) 1 ವರ್ಷ ನಿಷೇಧ ಹೇರಿದೆ. 
ದೀರ್ಘ‌ಕಾಲದ ನಿಷೇಧದ ಭೀತಿಯಲ್ಲಿದ್ದ ಅವರಿಗೆ ಕಡೆಗೂ ಕಡಿಮೆ ಪ್ರಮಾಣದ ಶಿಕ್ಷೆ ಸಿಕ್ಕಿದೆ. 
ಅವರು 2016ರ ಒಲಿಂಪಿಕ್ಸ್‌ನಲ್ಲಿ ಭಾಗವಹಿಸುವ ದೂರದ ಭರವಸೆಯೊಂದು ಇನ್ನೂ ಉಳಿದಿದೆ.. 
ಏಷ್ಯನ್‌ ಗೇಮ್ಸ್‌ ಮಹಿಳಾ ಬಾಕ್ಸಿಂಗ್‌ ಸೆಮಿಫೈನಲ್‌ ವೇಳೆ ತನ್ನ ವಿರುದ್ಧ ಮೋಸದ ತೀರ್ಪು ನೀಡಿ ಸೋಲಿಸಲಾಗಿದೆ ಎಂದು ಸರಿತಾ ಆರೋಪಿಸಿದ್ದರು. 
ಆದ್ದರಿಂದ ಪ್ರಶಸ್ತಿ ಸಮಾರಂಭದಲ್ಲಿ ಪದಕ ಸ್ವೀಕರಿಸದೆ ಅದನ್ನು ಎದುರಾಳಿ ಜೀನಾಪಾರ್ಕ್‌ ಕುತ್ತಿಗೆಗೆ ಹಾಕಿದ್ದರು.. 
ಇದನ್ನು ಅಶಿಸ್ತೆಂದು ಪರಿಗಣಿಸಿರುವ ಎಐಬಿಎ ಸರಿತಾಗೆ 2014ರ ಅ.1ರಿಂದ 2015ರ ಅ.1ರವರೆಗೆ ಸರಿತಾಗೆ ನಿಷೇಧ ಹೇರಿದೆ. 
ಅಲ್ಲಿಯವರೆಗೆ ಅವರು ಯಾವುದೇ ದೇಶೀಯ, ಅಂತಾರಾಷ್ಟ್ರೀಯ ಕೂಟಗಳಲ್ಲಿ ಪಾಲ್ಗೊಳ್ಳುವಂತಿಲ್ಲ.. 
ಶಿಕ್ಷೆಯಿಂದ ನೆಮ್ಮದಿ?: ನಿಷೇಧದಿಂದ ಪಾರಾಗಲು ಸರಿತಾ ಹಲವು ಬಾರಿ ಕ್ಷಮೆಯಾಚಿಸಿದ್ದರೂ ವಿಶ್ವ ಮಂಡಳಿ ಅವರನ್ನು ಕ್ಷಮಿಸಲು ನಿರಾಕರಿಸಿತು. 
ಆದರೂ ಒಂದು ವರ್ಷದ ನಿಷೇಧದಿಂದ ಅವರಿಗೆ ಸ್ವಲ್ಪಮಟ್ಟಿನ ನೆಮ್ಮದಿ ಸಿಕ್ಕಿದೆ. 
ಸರಿತಾ ಇದೀಗ ಗಾಯದ ಸಮಸ್ಯೆಯಿಂದ ಬಳಲುತ್ತಿದ್ದು ಚೇತರಿಸಿಕೊಳ್ಳುತ್ತಿದ್ದಾರೆ.. 
ಕೇಂದ್ರ ಕ್ರೀಡಾಸಚಿವರಿಂದ ಪತ್ರ: ಸರಿತಾ ಮೇಲಿನ ನಿಷೇಧ ಹಿಂತೆಗೆದುಕೊಳ್ಳುವಂತೆ ಅಂತಾರಾಷ್ಟ್ರೀಯ ಬಾಕ್ಸಿಂಗ್‌ ಸಂಸ್ಥೆಗೆ ಪತ್ರ ಬರೆದಿದ್ದೇವೆ ಎಂದು ಕೇಂದ್ರ ಕ್ರೀಡಾಸಚಿವ ಸರ್ಬಾನಂದ ಸೋನೋವಾಲ್‌ ತಿಳಿಸಿದ್ದಾರೆ.. 
2016ರ ಒಲಿಂಪಿಕ್ಸ್‌ ಆಡುವ ಸಾಧ್ಯತೆ!. 
ಸರಿತಾ ನಿಷೇಧದ ಅವಧಿ 2015 ಅಕ್ಟೋಬರ್‌ಗೆ ಮುಗಿಯಲಿರುವುದರಿಂದ ಅವರು 2016 ಮಹಿಳಾ ವಿಶ್ವಚಾಂಪಿಯನ್‌ಶಿಪ್‌ಗೆ ಲಭ್ಯರಿದ್ದಾರೆ. 
ಅದು ಒಲಿಂಪಿಕ್ಸ್‌ ಅರ್ಹತಾ ಸುತ್ತು ಆಗಿರುವುದರಿಂದ ಅಲ್ಲಿ ಅತ್ಯುತ್ತಮ ಪ್ರದರ್ಶನ ನೀಡಿದರೆ, ಸರಿತಾ 2016ರ ಒಲಿಂಪಿಕ್ಸ್‌ ಆಡುವ ಸಾಧ್ಯತೆ ಇದೆ.. 
ನನಗೆ ಬಹಳಷ್ಟು ನೆಮ್ಮದಿ ಸಿಕ್ಕಿದೆ. 
ನನ್ನ ಕಷ್ಟಕಾಲದಲ್ಲಿ ಸಹಕರಿಸಿದ ಬಾಕ್ಸಿಂಗ್‌ ಸಮುದಾಯ ಮತ್ತು ಭಾರತೀಯ ಬಾಕ್ಸಿಂಗ್‌ ಫೆಡರೇಶನ್‌ಗೆ ಕೃತಜ್ಞತೆಗಳು. 
ಮುಂದಿನ ಒಲಿಂಪಿಕ್ಸ್‌ನಲ್ಲಿ ಭಾಗವಹಿಸಲು ನನಗೆ ಸಾಧ್ಯವಾಗಿದೆ. 
ಇದಕ್ಕಾಗಿ ಕಠಿನ ಪರಿಶ್ರಮ ನಡೆಸಿ ದೇಶಕ್ಕೆ ಗೌರವ ತರಲು ಶ್ರಮಿಸುತ್ತೇನೆ.- ಸರಿತಾ, ನಿಷೇಧಿತ ಬಾಕ್ಸರ್‌ . 

--------------------- Summary -----------------------------
ನವದೆಹಲಿ: ಇಂಚಾನ್‌ ಏಷ್ಯನ್‌ ಗೇಮ್ಸ್‌ ವೇಳೆ ಕಂಚಿನ ಪದಕ ಸ್ವೀಕರಿಸಲು ನಿರಾಕರಿಸಿದ ಕಾರಣಕ್ಕಾಗಿ ಭಾರತೀಯ ವನಿತಾ ಬಾಕ್ಸರ್‌ ಎಲ್‌.ಸರಿತಾ ದೇವಿ ಅವರಿಗೆ ಅಂತಾರಾಷ್ಟ್ರೀಯ ಬಾಕ್ಸಿಂಗ್‌ ಸಂಸ್ಥೆ (ಎಐಬಿಎ) 1 ವರ್ಷ ನಿಷೇಧ ಹೇರಿದೆ. 
ಏಷ್ಯನ್‌ ಗೇಮ್ಸ್‌ ಮಹಿಳಾ ಬಾಕ್ಸಿಂಗ್‌ ಸೆಮಿಫೈನಲ್‌ ವೇಳೆ ತನ್ನ ವಿರುದ್ಧ ಮೋಸದ ತೀರ್ಪು ನೀಡಿ ಸೋಲಿಸಲಾಗಿದೆ ಎಂದು ಸರಿತಾ ಆರೋಪಿಸಿದ್ದರು. 
ಕೇಂದ್ರ ಕ್ರೀಡಾಸಚಿವರಿಂದ ಪತ್ರ: ಸರಿತಾ ಮೇಲಿನ ನಿಷೇಧ ಹಿಂತೆಗೆದುಕೊಳ್ಳುವಂತೆ ಅಂತಾರಾಷ್ಟ್ರೀಯ ಬಾಕ್ಸಿಂಗ್‌ ಸಂಸ್ಥೆಗೆ ಪತ್ರ ಬರೆದಿದ್ದೇವೆ ಎಂದು ಕೇಂದ್ರ ಕ್ರೀಡಾಸಚಿವ ಸರ್ಬಾನಂದ ಸೋನೋವಾಲ್‌ ತಿಳಿಸಿದ್ದಾರೆ.. 
ಅದು ಒಲಿಂಪಿಕ್ಸ್‌ ಅರ್ಹತಾ ಸುತ್ತು ಆಗಿರುವುದರಿಂದ ಅಲ್ಲಿ ಅತ್ಯುತ್ತಮ ಪ್ರದರ್ಶನ ನೀಡಿದರೆ, ಸರಿತಾ 2016ರ ಒಲಿಂಪಿಕ್ಸ್‌ ಆಡುವ ಸಾಧ್ಯತೆ ಇದೆ.. 
