ಲಾಸ್‌ ಏಂಜಲೀಸ್‌: ಖ್ಯಾತ ಟೆನಿಸ್‌ ತಾರೆ, "ರಶ್ಯನ್‌ ಬ್ಯೂಟಿ' ಮರಿಯಾ ಶರಪೋವಾ ಆಸ್ಟ್ರೇಲಿ ಯನ್‌ ಓಪನ್‌ ವೇಳೆ ನಡೆಸಲಾದ ಉದ್ದೀಪನಾ ಮದ್ದು ಸೇವನೆ ಪರೀಕ್ಷೆಯಲ್ಲಿ ವಿಫ‌ಲರಾಗಿದ್ದಾರೆ. 
. 
ಇತ್ತೀಚೆಗಷ್ಟೇ ನಿಷೇಧಿತ ಔಷಧಗಳ ಪಟ್ಟಿಗೆ ಸೇರಿಸಲಾದ "ಮೆಲ್ಡೋನಿಯಂ' ಎಂಬ ಔಷಧವನ್ನು ಶರಪೋವಾ ಸೇವಿಸಿದ್ದು ಖಚಿತವಾಗಿದೆ. 
ಈ ಹಿನ್ನೆಲೆಯಲ್ಲಿ ಮಾ. 
12ರಿಂದ ಜಾರಿಗೆ ಬರುವಂತೆ ಶರಪೋವಾ ಮೇಲೆ ಅಂತಾರಾಷ್ಟ್ರೀಯ ಟೆನಿಸ್‌ ಫೆಡರೇಷನ್‌ ತಾತ್ಕಾಲಿಕ ಅಮಾನತು ಶಿಕ್ಷೆ ವಿಧಿಸಿದೆ.. 
ಉದ್ದೀಪನಾ ಮದ್ದು (ಡ್ರಗ್ಸ್‌) ಸೇವನೆಗೆ ಕಡಿವಾಣ ಹೇರದ್ದಕ್ಕಾಗಿ ಇತ್ತೀಚೆಗಷ್ಟೇ ಇಡೀ ರಶ್ಯದ ಆ್ಯತ್ಲೆಟಿಕ್ಸ್‌ ತಂಡಕ್ಕೆ ರಿಯೋ ಒಲಿಂಪಿಕ್ಸ್‌ನಲ್ಲಿ ಭಾಗವಹಿಸದಂತೆ ನಿಷೇಧ ಹೇರಲಾಗಿತ್ತು. 
ಇದರ ಬೆನ್ನಲ್ಲೇ ಇದೀಗ, 5 ಬಾರಿಯ ಗ್ರ್ಯಾನ್‌ಸ್ಲಾಮ್‌ ವಿಜೇತೆ, ವಿಶ್ವದ ಮಾಜಿ ನಂ.1 ಟೆನಿಸ್‌ ಆಟಗಾರ್ತಿಯ ಈ ತಪ್ಪೊಪ್ಪಿಗೆ, ರಶ್ಯದ ಕ್ರೀಡಾಪಟುಗಳತ್ತ ಇಡೀ ವಿಶ್ವ ಮತ್ತೂಮ್ಮೆ ಅನುಮಾನದ ನೋಟ ಬೀರುವಂತೆ ಮಾಡಿದೆ.. 
ನಿಷೇಧಿತ ಮದ್ದು ಸೇವನೆ ತಪ್ಪೊಪ್ಪಿಗೆ ಬೆನ್ನಲ್ಲೇ, ವಿಶ್ವದ ಖ್ಯಾತನಾಮ ಕಂಪೆನಿಗಳಾದ ನೈಕ್‌, ಟ್ಯಾಗ್‌ ಹ್ಯೂಯರ್‌ ಕಂಪೆನಿಗಳು ಶರಪೋವಾ ಜೊತೆ ಮಾಡಿಕೊಂಡಿದ್ದ ಜಾಹೀರಾತು ಒಪ್ಪಂದ ರದ್ದುಗೊಳಿಸಿರುವುದಾಗಿ ಘೋಷಿಸಿವೆ. 
ಇನ್ನೂ ಹಲವು ಕಂಪೆನಿಗಳು ಇದೇ ಹಾದಿ ಹಿಡಿಯುವ ಸಾಧ್ಯತೆ ಇದೆ. 
ಹೀಗಾದಲ್ಲಿ ಶರಪೋವಾ ಸಾವಿರಾರು ಕೋಟಿ ರೂ. 
ನಷ್ಟ ಅನುಭವಿಸಲಿದ್ದಾರೆ.. 
ಹೌದು ನನ್ನಿಂದ ತಪ್ಪಾಗಿದೆ..."ಆಸ್ಟ್ರೇಲಿಯನ್‌ ಓಪನ್‌ ವೇಳೆ ನಡೆಸಲಾದ ಉದ್ದೀಪನಾ ಮದ್ದು ಪರೀಕ್ಷೆಯಲ್ಲಿ ತಾನು ವಿಫ‌ಲರಾಗಿರುವುದಾಗಿ ಸ್ವತಃ ಶರಪೋವಾ ತಿಳಿಸಿದರು. 
ಕೌಟುಂಬಿಕ ಹಿನ್ನೆಲೆಯಿಂದ ತನಗೆ ಬಂದಿರುವ ರೋಗವೊಂದಕ್ಕೆ ತಾನು ಕಳೆದ 10 ವರ್ಷಗಳಿಂದ ಮೆಲ್ಡೋನಿಯಂ ಎಂಬ ಔಷಧ ಸೇವಿಸುತ್ತಿದ್ದೆ. 
ಆದರೆ 2016ರ ಜ. 
ಒಂದರಿಂದ ಜಾರಿಗೆ ಬರುವಂತೆ ಮೇಲ್ಡೋನಿಯಂ  ಸೇವನೆ ಮೇಲೆ ವಾಡಾ ನಿಷೇಧ ಹೇರಿದೆ. 
ಇದರ ಕುರಿತು ನನಗೆ ಮಾಹಿತಿ ಇತ್ತು. 
ಆದರೂ ನಾನು ಇದನ್ನು ಸೇವಿಸಿದ್ದೇನೆ...' ಎಂದು ಶರಪೋವಾ ಹೇಳಿದರು.. 
"ಇದರ ಪರಿಣಾಮಗಳನ್ನು ಎದುರಿಸಲು ನಾನು ಸಿದ್ಧ. 
ನಾನು ದೊಡ್ಡ ತಪ್ಪು ಮಾಡಿದ್ದೇನೆ. 
ನನ್ನ ಅಭಿಮಾನಿಗಳು ತಲೆತಗ್ಗಿಸುವಂತೆ ಮಾಡಿದ್ದೇನೆ. 
ನಾನು ತುಂಬಾ ಪ್ರೀತಿಸುತ್ತಿದ್ದ ಕ್ರೀಡೆಗೆ ಅವಮಾನ ಮಾಡಿದ್ದೇನೆ. 
ಆದರೆ ನನ್ನ ಕ್ರೀಡಾ ಜೀವನವನ್ನು ಈ ರೀತಿಯಾಗಿ ಮುಗಿಸಲು ನಾನು ಬಯಸುವುದಿಲ್ಲ. 
ನನಗೆ ಟೆನಿಸ್‌ ಆಡಲು ಮತ್ತೂಂದು ಅವಕಾಶ ನೀಡಲಾಗುವುದು ಎಂಬ ವಿಶ್ವಾಸದಲ್ಲಿದ್ದೇನೆ...' ಎಂದಿದ್ದಾರೆ ಶರಪೋವಾ.. 
"ಶೆರ್ಪಿ' ಮುಂದೇನು?ಉದ್ದೇಶಪೂರ್ವಕವಾಗಿಯೇ ನಿಷೇಧಿತ ಔಷಧ ಸೇವನೆ ಸಾಬೀತಾದರೆ 4 ವರ್ಷಗಳ ವರೆಗೆ ಯಾವುದೇ ಟೆನಿಸ್‌ ಪಂದ್ಯಗಳಲ್ಲಿ ಭಾಗವಹಿಸದಂತೆ ನಿಷೇಧ ಹೇರಬಹುದಾಗಿದೆ. 
ಆದರೆ ಆರೋಗ್ಯ ಸಂಬಂಧಿ ಕಾರಣಗಳಿಗಾಗಿ ಶರಪೋವಾ 10 ವರ್ಷಗಳಿಂದ ಈ ಔಷಧ ಸೇವನೆ ಮಾಡುತ್ತಿದ್ದರು ಮತ್ತು ಮೆಲ್ಡೋನಿಯಂ ಮೇಲೆ ನಿಷೇಧ ಹೇರಿದ್ದು 2016ರ ಜ. 
ಒಂದರ ಬಳಿಕ ಎಂಬ ವಿಷಯವನ್ನು ಪರಿಗಣಿಸಿದರೆ, ಅವರಿಗೆ ನೀಡುವ ಶಿಕ್ಷೆ ಪ್ರಮಾಣದಲ್ಲಿ ಇಳಿಕೆ ಸಾಧ್ಯತೆಯೂ ಇದೆ.. 
ಮೆಲ್ಡೋನಿಯಂ ರಹಸ್ಯಹೃದಯ ಸಂಬಂಧಿ ರೋಗಿಗಳ ದೇಹದಲ್ಲಿ ರಕ್ತದ ಪೂರೈಕೆಯನ್ನು ಹೆಚ್ಚಿಸಲು ಬಳಸುವ ಔಷಧವಿದು. 
ಲಾತ್ವಿಯಾ ದೇಶದಲ್ಲಿ ಉತ್ಪಾದಿ ಸುವ ಈ ಔಷಧವನ್ನು ಬಾಲ್ಟಿಕ್‌ ದೇಶ ಮತ್ತು ರಶ್ಯದಲ್ಲಿ ಹೆಚ್ಚಾಗಿ ಬಳಸಲಾಗುತ್ತದೆ. 
ಈ ಔಷಧಕ್ಕೆ ಅಮೆರಿಕ ಮತ್ತು ಇತರ ಯುರೋಪಿಯನ್‌ ದೇಶಗಳಲ್ಲಿ ಮಾನ್ಯತೆ ಇಲ್ಲ.ಮೆಲ್ಡೋನಿಯಂ ಸೇವನೆಯಿಂದ ವ್ಯಕ್ತಿಯ ಉಸಿರಾಟದ ವೇಗ ಹೆಚ್ಚಾಗುತ್ತದೆ. 
ದೇಹಕ್ಕೆ ಹೆಚ್ಚಿನ ಆಮ್ಲಜನಕ ಪೂರೈಕೆಯಾಗುತ್ತದೆ. 
ಹೆಚ್ಚಿನ ಆಮ್ಲಜನಕ ಪೂರೈಕೆ ಅಂದರೆ ಅದು  ದೈಹಿಕ ಮತ್ತು ಮಾನಸಿಕ ಸಾಮರ್ಥ್ಯ ವೃದ್ಧಿಸುತ್ತದೆ.. 
ಕ್ರೀಡಾಪಟುಗಳು ತಮ್ಮ ವೈಯಕ್ತಿಕ ಸಾಮ ರ್ಥ್ಯವನ್ನು ಮಾತ್ರ ಪ್ರದರ್ಶಿಸಬಹುದು. 
ಅವರ ಸಾಮರ್ಥ್ಯವನ್ನು ವೃದ್ಧಿಸುವ ಯಾವುದೇ ಔಷಧ ಸೇವನೆ ತಪ್ಪು. 
ಮೆಲ್ಡೋನಿಯಂ ಕ್ರೀಡಾ ಪಟುವಿನ ದೈಹಿಕ ಮತ್ತು ಮಾನಸಿಕ ಸಾಮರ್ಥ್ಯ ಹೆಚ್ಚಿಸುತ್ತದೆ. 
ಹೀಗಾಗಿ ಇದನ್ನು ಸೇವಿಸಿ ಕ್ರೀಡೆಯಲ್ಲಿ ಭಾಗವಹಿಸುವುದು ಅಪರಾಧ.. 
ಇತ್ತೀಚೆಗಷ್ಟೇ ನಿಷೇಧಉದ್ದೀಪನಾ ಮದ್ದು ಸೇವನೆ ಮೇಲೆ ಕಣ್ಗಾವಲು ಇಡುವ ಜಾಗತಿಕ ಸಂಸ್ಥೆ ವಾಡಾ, ಇಂಥದ್ದೊಂದು ಔಷಧಿ ಮೇಲೆ ಕಣ್ಣಿಟ್ಟಿತು. 
ಇದು ದೈಹಿಕ ಸಾಮರ್ಥ್ಯ ವೃದ್ಧಿಸುವುದು ಖಚಿತವಾದ ಹಿನ್ನೆಲೆಯಲ್ಲಿ ಇದರ ಬಳಕೆ ಮೇಲೆ ನಿಷೇಧ ಹೇರಲು 2015ರ ಸೆ.16ರಂದು ನಿರ್ಧರಿಸಿತ್ತು. 
ನಿಷೇಧ 2016ರ ಜ.1ರಿಂದ ಜಾರಿಗೆ ಬಂದಿತ್ತು.. 
ಸಾವಿರಾರು ಕೋಟಿ ರೂ. 
ನಷ್ಟ‌ಇದರಿಂದ ಶರಪೋವಾ ಸಾವಿರಾರು ಕೋಟಿ ರೂ. 
ನಷ್ಟ ಅನುಭವಿಸಲಿದ್ದಾರೆ. 
ಖ್ಯಾತ ಕ್ರೀಡಾ ಉತ್ಪನ್ನ ಮಾರಾಟ ಸಂಸ್ಥೆ ನೈಕ್‌, ಶರಪೋವಾ ಜತೆಗಿನ ಒಪ್ಪಂದ ರದ್ದುಗೊಳಿಸಿರುವುದಾಗಿ ಘೋಷಿಸಿದೆ. 
ಶರಪೋವಾ ಜತೆ ನೈಕ್‌ ಕಂಪೆನಿ 10 ವರ್ಷಗಳ ಅವಧಿಗೆ ಅಂದಾಜು 650 ಕೋಟಿ ರೂ. 
ಒಪ್ಪಂದ ಮಾಡಿಕೊಂಡಿತ್ತು.. 

--------------------- Summary -----------------------------
ಲಾಸ್‌ ಏಂಜಲೀಸ್‌: ಖ್ಯಾತ ಟೆನಿಸ್‌ ತಾರೆ, "ರಶ್ಯನ್‌ ಬ್ಯೂಟಿ' ಮರಿಯಾ ಶರಪೋವಾ ಆಸ್ಟ್ರೇಲಿ ಯನ್‌ ಓಪನ್‌ ವೇಳೆ ನಡೆಸಲಾದ ಉದ್ದೀಪನಾ ಮದ್ದು ಸೇವನೆ ಪರೀಕ್ಷೆಯಲ್ಲಿ ವಿಫ‌ಲರಾಗಿದ್ದಾರೆ. 
ಇದರ ಬೆನ್ನಲ್ಲೇ ಇದೀಗ, 5 ಬಾರಿಯ ಗ್ರ್ಯಾನ್‌ಸ್ಲಾಮ್‌ ವಿಜೇತೆ, ವಿಶ್ವದ ಮಾಜಿ ನಂ.1 ಟೆನಿಸ್‌ ಆಟಗಾರ್ತಿಯ ಈ ತಪ್ಪೊಪ್ಪಿಗೆ, ರಶ್ಯದ ಕ್ರೀಡಾಪಟುಗಳತ್ತ ಇಡೀ ವಿಶ್ವ ಮತ್ತೂಮ್ಮೆ ಅನುಮಾನದ ನೋಟ ಬೀರುವಂತೆ ಮಾಡಿದೆ.. 
ನಿಷೇಧಿತ ಮದ್ದು ಸೇವನೆ ತಪ್ಪೊಪ್ಪಿಗೆ ಬೆನ್ನಲ್ಲೇ, ವಿಶ್ವದ ಖ್ಯಾತನಾಮ ಕಂಪೆನಿಗಳಾದ ನೈಕ್‌, ಟ್ಯಾಗ್‌ ಹ್ಯೂಯರ್‌ ಕಂಪೆನಿಗಳು ಶರಪೋವಾ ಜೊತೆ ಮಾಡಿಕೊಂಡಿದ್ದ ಜಾಹೀರಾತು ಒಪ್ಪಂದ ರದ್ದುಗೊಳಿಸಿರುವುದಾಗಿ ಘೋಷಿಸಿವೆ. 
"ಶೆರ್ಪಿ' ಮುಂದೇನು?ಉದ್ದೇಶಪೂರ್ವಕವಾಗಿಯೇ ನಿಷೇಧಿತ ಔಷಧ ಸೇವನೆ ಸಾಬೀತಾದರೆ 4 ವರ್ಷಗಳ ವರೆಗೆ ಯಾವುದೇ ಟೆನಿಸ್‌ ಪಂದ್ಯಗಳಲ್ಲಿ ಭಾಗವಹಿಸದಂತೆ ನಿಷೇಧ ಹೇರಬಹುದಾಗಿದೆ. 
ಆದರೆ ಆರೋಗ್ಯ ಸಂಬಂಧಿ ಕಾರಣಗಳಿಗಾಗಿ ಶರಪೋವಾ 10 ವರ್ಷಗಳಿಂದ ಈ ಔಷಧ ಸೇವನೆ ಮಾಡುತ್ತಿದ್ದರು ಮತ್ತು ಮೆಲ್ಡೋನಿಯಂ ಮೇಲೆ ನಿಷೇಧ ಹೇರಿದ್ದು 2016ರ ಜ. 
ಇತ್ತೀಚೆಗಷ್ಟೇ ನಿಷೇಧಉದ್ದೀಪನಾ ಮದ್ದು ಸೇವನೆ ಮೇಲೆ ಕಣ್ಗಾವಲು ಇಡುವ ಜಾಗತಿಕ ಸಂಸ್ಥೆ ವಾಡಾ, ಇಂಥದ್ದೊಂದು ಔಷಧಿ ಮೇಲೆ ಕಣ್ಣಿಟ್ಟಿತು. 
