ಸಿಡ್ನಿ: ಆಸ್ಟ್ರೇಲಿಯ ಕ್ರಿಕೆಟ್‌ ತಂಡದ ವೇಗದ ಬೌಲರ್‌ ಬ್ರೇಟ್‌ ಲೀ ಎಲ್ಲ ಮಾದರಿಯ ಅಂತಾರಾಷ್ಟ್ರೀಯ ಕ್ರಿಕೆಟ್‌ಗೆ ವಿದಾಯ ಹೇಳಿದ್ದಾರೆ.. 
2012ರಲ್ಲಿ ಬ್ರೇಟ್‌ ಲೀ ಅಂತಾರಾಷ್ಟ್ರೀಯ ಏಕದಿನ ಹಾಗೂ ಟೆಸ್ಟ್‌ ಕ್ರಿಕೆಟ್‌ಗೆ ವಿದಾಯ ಹೇಳಿದ್ದರು. 
ಆನಂತರ ಅವರು ಕೇವಲ ಟಿ-20 ಪಂದ್ಯಗಳಲ್ಲಷ್ಟೇ ತೊಡಗಿಸಿಕೊಂಡಿದ್ದರು. 
ಗುರುವಾರ ಟಿ-ಟ್ವೆಂಟಿಯಿಂದಲೂ ದೂರ ಸರಿಯಲು ನಿರ್ಧರಿಸಿದರು. 
ಐಪಿಎಲ್‌ ಮತ್ತು "ಬಿಗ್‌ ಬಾಶ್‌ ಲೀಗ್‌' ಅವರ ಕೊನೆಯ ಕ್ರಿಕೆಟ್‌ ಸರಣಿಗಳಾಗಿವೆ.. 
ಬ್ರೆಟ್‌ ಲೀ ಅವರದು ಒಟ್ಟು 20 ವರ್ಷಗಳ ಸುದೀರ್ಘ‌ ಕ್ರಿಕೆಟ್‌ ಜೀವನ. 
ಆಗಾಗ ಗಾಯದ ಸುಳಿಗೆ ಸಿಲುಕುತ್ತ ಉಳಿದರೂ ಅಂಗಳಕ್ಕಿಳಿದಾಗಲೆಲ್ಲ ಎದುರಾಳಿಗೆ ಘಾತಕವಾಗಿ ಪರಿಣಮಿಸುತ್ತಲೇ ಇದ್ದರು. 
38 ವರ್ಷದ ಲೀ 76 ಟೆಸ್ಟ್‌ ಪಂದ್ಯಗಳಿಂದ ಒಟ್ಟು 310 ವಿಕೆಟ್‌ ಕಬಳಿಸಿದ್ದಾರೆ. 
ಅತ್ಯಧಿಕ ವಿಕೆಟ್‌ ಉರುಳಿಸಿದ ಆಸೀಸ್‌ ಬೌಲರ್‌ಗಳ ಸಾಲಿನಲ್ಲಿ ಅವರಿಗೆ 4ನೇ ಸ್ಥಾನ.. 
ಭಾರತದ ವಿರುದ್ಧ ಪಾದಾರ್ಪಣೆ. 
ಬ್ರೆಟ್‌ ಲೀ 1999ರಲ್ಲಿ ಭಾರತದ ವಿರುದ್ಧ ತವರಾದ ಮೆಲ್ಬರ್ನ್ ಅಂಗಳದಲ್ಲಿ ಟೆಸ್ಟ್‌ ಪದಾರ್ಪಣೆ ಮಾಡಿದರು. 
ಅವರ ಕೊನೆಯ ಟೆಸ್ಟ್‌ ಪಂದ್ಯಕ್ಕೂ ಮೆಲ್ಬರ್ನ್ ಅಂಗಳವೇ ಸಾಕ್ಷಿಯಾದದ್ದು ಕಾಕತಾಳೀಯ. 
ಅದು 2008ರ ದಕ್ಷಿಣ ಆಫ್ರಿಕಾ ವಿರುದ್ಧದ ಪಂದ್ಯವಾಗಿತ್ತು.. 
2000ದಲ್ಲಿ ಬ್ರೆಟ್‌ ಲೀ ಮೊದಲ ಏಕದಿನ ಪಂದ್ಯವಾಡಿದರು. 
ಅದು ಪಾಕಿಸ್ಥಾನ ವಿರುದ್ಧ ಬ್ರಿಸ್ಬೇನ್‌ನಲ್ಲಿ ನಡೆದ ಮುಖಾಮುಖೀ. 
221 ಏಕದಿನ ಪಂದ್ಯಗಳಿಂದ ಒಟ್ಟು 380 ವಿಕೆಟ್‌ ಉರುಳಿಸಿದ್ದಾರೆ. 
2012ರಲ್ಲಿ ಕೊನೆಯ ಸಲ ಏಕದಿನದಲ್ಲಿ ಕಾಣಿಸಿಕೊಂಡರು.. 
"ಸರಿಯಾದ ಸಮಯದಲ್ಲಿ ಸೂಕ್ತ ನಿರ್ಧಾರ ತೆಗೆದುಕೊಂಡಿದ್ದೇನೆ ಎಂದು ಅಂದುಕೊಂಡಿದ್ದೇನೆ. 
ಇದು ಭಾವುಕ ಕ್ಷಣ. 
ಆದರೂ ಕ್ರಿಕೆಟ್‌ ಬದುಕು ನನಗೆ ಸಂತಸವನ್ನೇ ನೀಡಿದೆ. 
ಕ್ರಿಕೆಟ್‌ನಿಂದ ನಾನು ಬಹಳಷ್ಟನ್ನು ಪಡೆದಿದ್ದೇನೆ. 
ಸಹ ಆಟಗಾರೊಂದಿಗೆ ತರಬೇತಿ, ಬೌಲಿಂಗ್‌ ಅಭ್ಯಾಸ, ಒಟ್ಟಿಗೇ ಪ್ರಯಾಣ, ಮಹಾನ್‌ ಆಟಗಾರರ ಭೇಟಿ... 
ಎಲ್ಲವೂ ಅವಿಸ್ಮರಣೀಯ' ಎಂದು ಬ್ರೆಟ್‌ ಲೀ ಹೇಳಿದರು.. 
ಸಂಗೀತ ಪ್ರೇಮಿಯಾಗಿರುವ ಬ್ರೆಟ್‌ ಲೀ, ಕೆಲವು ಚಲನಚಿತ್ರಗಳಲ್ಲೂ ಅಭಿನಯಿಸಿದ್ದಾರೆ. 
ಕ್ರಿಕೆಟೇತರ ಚಟುವಟಿಕೆಗಳಲ್ಲಿ ಅವರ ಭಾರತದ ನಂಟು ವಿಶೇಷವಾದುದು.. 

--------------------- Summary -----------------------------
ಸಿಡ್ನಿ: ಆಸ್ಟ್ರೇಲಿಯ ಕ್ರಿಕೆಟ್‌ ತಂಡದ ವೇಗದ ಬೌಲರ್‌ ಬ್ರೇಟ್‌ ಲೀ ಎಲ್ಲ ಮಾದರಿಯ ಅಂತಾರಾಷ್ಟ್ರೀಯ ಕ್ರಿಕೆಟ್‌ಗೆ ವಿದಾಯ ಹೇಳಿದ್ದಾರೆ.. 
2012ರಲ್ಲಿ ಬ್ರೇಟ್‌ ಲೀ ಅಂತಾರಾಷ್ಟ್ರೀಯ ಏಕದಿನ ಹಾಗೂ ಟೆಸ್ಟ್‌ ಕ್ರಿಕೆಟ್‌ಗೆ ವಿದಾಯ ಹೇಳಿದ್ದರು. 
ಬ್ರೆಟ್‌ ಲೀ ಅವರದು ಒಟ್ಟು 20 ವರ್ಷಗಳ ಸುದೀರ್ಘ‌ ಕ್ರಿಕೆಟ್‌ ಜೀವನ. 
38 ವರ್ಷದ ಲೀ 76 ಟೆಸ್ಟ್‌ ಪಂದ್ಯಗಳಿಂದ ಒಟ್ಟು 310 ವಿಕೆಟ್‌ ಕಬಳಿಸಿದ್ದಾರೆ. 
ಬ್ರೆಟ್‌ ಲೀ 1999ರಲ್ಲಿ ಭಾರತದ ವಿರುದ್ಧ ತವರಾದ ಮೆಲ್ಬರ್ನ್ ಅಂಗಳದಲ್ಲಿ ಟೆಸ್ಟ್‌ ಪದಾರ್ಪಣೆ ಮಾಡಿದರು. 
