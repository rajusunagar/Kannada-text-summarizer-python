ಬೆಂಗಳೂರು: ಗಾಂಧಿ ಜಯಂತಿಯ ಸುದಿನದಂದೇ ದೇಶದ ಅತಿ ಎತ್ತರದ ಧ್ಯಾನಾಸಕ್ತ ಗಾಂಧಿ ಪ್ರತಿಮೆ ನಾಡಿನ ಶಕ್ತಿಕೇಂದ್ರದ ಆವರಣದಲ್ಲಿ ಅನಾವರಣಗೊಂಡಿದೆ. 
ವಿಧಾನ ಪರಿಷತ್‌ ಸಭಾಪತಿ ಡಿ.ಎಚ್‌.ಶಂಕರಮೂರ್ತಿ ಅವರ ನೇತೃತ್ವದ ವಿಧಾನ ಮಂಡಲದ ಸಮಿತಿ ನೇತೃತ್ವದಲ್ಲಿ ವಿಧಾನಸೌಧ ಮತ್ತು ವಿಕಾಸಸೌಧದ ಮಧ್ಯೆ ಸ್ಥಾಪಿಸಿರುವ 13 ಅಡಿ ಪೀಠದ ಮೇಲೆ ಧ್ಯಾನಾಸಕ್ತರಾಗಿ ಕುಳಿತಿರುವ ಮಹಾತ್ಮ ಗಾಂಧೀಜಿಯವರ 27 ಅಡಿ ಎತ್ತರದ ಪ್ರತಿಮೆಯನ್ನು ಮುಖ್ಯಮಂತ್ರಿ ಸಿದ್ದರಾಮಯ್ಯ ಗುರುವಾರ ಅನಾವರಣಗೊಳಿಸಿದರು.. 
ವಿಧಾನಸಭೆ ಮಾಜಿ ಅಧ್ಯಕ್ಷರು, ವಿಧಾನ ಪರಿಷತ್‌ನ ಮಾಜಿ ಸಭಾಪತಿಗಳು, ಸಚಿವ ಸಂಪುಟದ ಸದಸ್ಯರು, ಶಾಸಕರು, ಸ್ವಾತಂತ್ರÂ ಹೋರಾಟಗಾರರು, ನಿವೃತ್ತ ಸೇನಾಧಿಕಾರಿಗಳು ಸೇರಿದಂತೆ ಸಾವಿರಾರು ಮಂದಿ ಈ ಅವಿಸ್ಮರಣೀಯ ಕ್ಷಣಕ್ಕೆ ಸಾಕ್ಷಿಯಾದರು.. 
ಮತಾಂಧರ ವಿರುದ್ಧ ಹೋರಾಟ:ಪ್ರತಿಮೆ ಅನಾವರಣಗೊಳಿಸಿದ ಮುಖ್ಯಮಂತ್ರಿ ಸಿದ್ದರಾಮಯ್ಯ ಮಾತನಾಡಿ, ಜಾತಿ, ಧರ್ಮದ ಹೆಸರಿನಲ್ಲಿ ಸಮಾಜಗಳ ಮಧ್ಯೆ ಗೋಡೆ ನಿರ್ಮಿಸಿ ಶಾಂತಿ ಕದಡುವ ಮತಾಂಧರ ವಿರುದ್ಧ ಹೋರಾಟ ನಡೆಸುವುದೇ ಮಹಾತ್ಮ ಗಾಂಧಿ ಅವರಿಗೆ ಸಲ್ಲಿಸುವ ನಿಜವಾದ ಗೌರವ ಎಂದು ಹೇಳಿದರು.. 
ಜಾತಿ, ಧರ್ಮಗಳ ಮಧ್ಯೆ ಕಂದಕ ಸೃಷ್ಟಿಸುವವರ ಬಗ್ಗೆ ಎಚ್ಚರದಿಂದ ಇರಬೇಕಾಗುತ್ತದೆ. 
ಈ ಮೂಲಕ ಸಮಾಜ ಮತ್ತು ದೇಶ ಒಡೆಯುವ ದುಷ್ಟ ಶಕ್ತಿಗಳ ವಿರುದ್ಧ ಸದಾ ಜಾಗೃತರಾಗಿ ಹೋರಾಟ ನಡೆಸಬೇಕು ಎಂದರು.ವಿಶ್ವಕ್ಕೇ ಮಾದರಿಯಾಗುವ ವಿಶಿಷ್ಟ ರೀತಿಯಲ್ಲಿ ಶಾಂತಿ ಮಂತ್ರದ ಮೂಲಕ ಗಾಂಧೀಜಿ ದೇಶಕ್ಕೆ ಸ್ವಾತಂತ್ರÂ ತಂದುಕೊಟ್ಟರು. 
ಈ ಮೂಲಕ ಅಹಿಂಸೆ ಎಂಬುದು ಎಷ್ಟು ದೊಡ್ಡ ಅಸ್ತ್ರ ಎಂಬುದನ್ನು ತೋರಿಸಿಕೊಟ್ಟರು. 
ಇಂತಹ ಗಾಂಧೀಜಿಯವರ ಆದರ್ಶಗಳನ್ನು ಜೀವನದಲ್ಲಿ ಅಳವಡಿಸಿಕೊಳ್ಳುವುದೇ ನಾವು ಅವರಿಗೆ ಸಲ್ಲಿಸುವ ನಿಜವಾದ ಗೌರವ ಎಂದರು.. 
ಇತ್ತೀಚಿನ ದಿನಗಳಲ್ಲಿ ಗಾಂಧೀಜಿಯವರ ತತ್ವಾದರ್ಶಗಳು ಅನಾದರಕ್ಕೆ ಒಳಗಾಗುತ್ತಿವೆ. 
ಗಾಂಧೀಜಿಯನ್ನು ಜನ ಮರೆಯುತ್ತಿದ್ದಾರೆ. 
ಅವರ ಆದರ್ಶಗಳಿಗೆ ಬೆಲೆ ಇಲ್ಲದಂತಾಗುತ್ತಿದೆ. 
ಮುಂದಿನ ದಿನಗಳಲ್ಲಿ ಅವು ನಾಶವಾಗುತ್ತವೆ ಎಂಬ ಮಾತುಗಳು ಕೇಳಿಬರುತ್ತಿವೆ. 
ಆದರೆ, ಮಾನವ ಕುಲ ಇರುವವರೆಗೂ ಗಾಂಧೀಜಿಯವರ ತತ್ವಾದರ್ಶಗಳೂ ಇರುತ್ತವೆ ಎಂದು ವಿಶ್ವಾಸ ವ್ಯಕ್ತಪಡಿಸಿದರು.. 
ಪ್ರಾಸ್ತಾವಿಕ ಭಾಷಣ ಮಾಡಿದ ವಿಧಾನ ಪರಿಷತ್‌ ಸಭಾಪತಿ ಡಿ.ಎಚ್‌.ಶಂಕರಮೂರ್ತಿ, ಗಾಂಧಿ ಪ್ರತಿಮೆ ಸ್ಥಾಪನೆಗೆ ಸಂಬಂಧಿಸಿದಂತೆ ತಾವು ಹಾಗೂ ಸಮಿತಿ ನಡೆಸಿದ ಪ್ರಯತ್ನ, ಅತಿ ಶೀಘ್ರಗತಿಯಲ್ಲಿ ಕಾಮಗಾರಿ ಮುಗಿದು ಅದು ಅನಾವರಣಗೊಳ್ಳುವವರೆಗಿನ ಘಟನೆಗಳನ್ನು ತೆರೆದಿಟ್ಟರು.. 
ವಿಧಾನಸಭೆ ಅಧ್ಯಕ್ಷ ಕಾಗೋಡು ತಿಮ್ಮಪ್ಪ, ಉಪಾಧ್ಯಕ್ಷ ಎನ್‌.ಎಚ್‌.ಶಿವಶಂಕರರೆಡ್ಡಿ, ವಿಧಾನ ಪರಿಷತ್‌ ಉಪಸಭಾಪತಿ ಪುಟ್ಟಣ್ಣ, ಸಂಸದ ಎಂ.ವೀರಪ್ಪ ಮೊಯ್ಲಿ, ಸಚಿವರಾದ ಟಿ.ಬಿ.ಜಯಚಂದ್ರ, ಎಚ್‌.ಕೆ. 
ಪಾಟೀಲ್‌, ಎಂ.ಎಚ್‌.ಅಂಬರೀಶ್‌, ಉಮಾಶ್ರೀ, ರಮಾನಾಥ್‌ ರೈ, ಎಸ್‌.ಆರ್‌. 
ಪಾಟೀಲ್‌, ವಿಧಾನಸಭೆ ಮಾಜಿ ಅಧ್ಯಕ್ಷ ಕೆ.ಆರ್‌.ಪೇಟೆ ಕೃಷ್ಣ, ವಿಧಾನ ಪರಿಷತ್‌ ಮಾಜಿ ಸಭಾಪತಿಗಳಾದ ಪ್ರೊ.ಬಿ.ಕೆ.ಚಂದ್ರಶೇಖರ್‌, ವಿ.ಆರ್‌.ಸುದರ್ಶನ್‌, ಶಾಸಕರಾದ ಮೋಟಮ್ಮ, ರಮೇಶ್‌ಕುಮಾರ್‌, ಸಿ.ಎಸ್‌.ನಾಡಗೌಡ ಮತ್ತಿತರರು ಪಾಲ್ಗೊಂಡಿದ್ದರು. 
ಚಕ್ರವರ್ತಿ ಸೂಲಿಬೆಲೆ ಅವರಿಂದ ಗಾಂಧೀಜಿ ಕುರಿತು ಉಪನ್ಯಾಸ ಏರ್ಪಡಿಸಲಾಗಿತ್ತು.. 
ಸೂಲಿಬೆಲೆಯಿಂದ ಭಾಷಣ ಮಾಡಿಸಿದ್ದಕ್ಕೆ ಬೇಸರಬೆಂಗಳೂರು: "ಶಕ್ತಿಕೇಂದ್ರದ ಆವರಣದಲ್ಲಿ ಧ್ಯಾನಾಸಕ್ತ ಗಾಂಧಿ ಪ್ರತಿಮೆ ಅನಾವರಣ ಕಾರ್ಯಕ್ರಮವನ್ನು ಸರ್ಕಾರ ಆಯೋಜಿಸಬೇಕಿತ್ತು. 
ಸಭಾಪತಿಗಳ ನೇತೃತ್ವದ ಸಮಿತಿಗೆ ಈ ಹೊಣೆ ನೀಡಿ ತಪ್ಪು ಮಾಡಿದೆ. 
ಇದರಿಂದಾಗಿ ಈ ಮಹತ್ವದ ಕಾರ್ಯಕ್ರಮದಲ್ಲಿ ಗಾಂಧಿ ಅವರ ತತ್ವಾದರ್ಶಗಳ ಬಗ್ಗೆ ಅವರನ್ನು ಕೊಂದವರು ಮಾತನಾಡುವಂತಹ ಅಚಾತುರ್ಯ ನಡೆದುಹೋಯಿತು.'- ಈ ಪಶ್ಚಾತ್ತಾಪ ರೂಪದ ನಿವೇದನೆ ಮುಖ್ಯಮಂತ್ರಿ ಸಿದ್ದರಾಮಯ್ಯ ಅವರದ್ದು.. 
ವಿಧಾನಸೌಧ-ವಿಕಾಸಸೌಧದ ನಡುವೆ ಗುರುವಾರ ಧ್ಯಾನಾಸಕ್ತ ಗಾಂಧೀಜಿ ಪ್ರತಿಮೆ ಅನಾವರಣ ಕಾರ್ಯಕ್ರಮದ ನಂತರ ಕೆಪಿಸಿಸಿ ಕಚೇರಿಯಲ್ಲಿ ನಡೆದ ಗಾಂಧಿ ಜಯಂತಿ ಕಾರ್ಯಕ್ರಮದಲ್ಲಿ ಅವರು ಈ ಮಾತುಗಳನ್ನು ಆಡಿದರು.ಇದಕ್ಕೆ ಕಾರಣವಾಗಿದ್ದು ಗಾಂಧೀಜಿ ಪ್ರತಿಮೆ ಅನಾವರಣ ಕಾರ್ಯಕ್ರಮದಲ್ಲಿ ಆರ್‌ಎಸ್‌ಎಸ್‌ ಹಿನ್ನೆಲೆಯ ಚಕ್ರವರ್ತಿ ಸೂಲಿಬೆಲೆ ಅವರಿಗೆ ಉಪನ್ಯಾಸ ನೀಡಲು ಆಹ್ವಾನಿಸಿದ ಸಭಾಪತಿ ಶಂಕರಮೂರ್ತಿ ಅವರ ಧೋರಣೆ.. 
ಗೊತ್ತಿದ್ದರೆ ಅವಕಾಶ ಕೊಡ್ತಿರಲಿಲ್ಲ:ಗಾಂಧಿ ಪ್ರತಿಮೆ ಅನಾವರಣ ಕಾರ್ಯಕ್ರಮಕ್ಕೆ ಆರ್‌ಎಸ್‌ಎಸ್‌ ಮೂಲದ ಸೂಲಿಬೆಲೆ ಅವರನ್ನು ಕರೆಸಿ ಭಾಷಣ ಮಾಡಿಸಿದ್ದು ಸರಿಯಲ್ಲ. 
ಗಾಂಧೀಜಿಯನ್ನು ಕೊಂದವರೇ ಗಾಂಧೀಜಿ ತತ್ವಗಳ ಉಪನ್ಯಾಸ ನೀಡುವ ಪರಿಸ್ಥಿತಿ ಬಂದಿರುವುದು ವಿಪರ್ಯಾಸ. 
ಈ ಅಚಾತುರ್ಯದಿಂದ ತೀವ್ರ ನೋವುಂಟಾಗಿದೆ. 
ಸೂಲಿಬೆಲೆ ಅವರನ್ನು ಕರೆಸಿರುವುದು ಮೊದಲೇ ನನ್ನ ಗಮನಕ್ಕೆ ಬಂದಿದ್ದರೆ ಭಾಷಣಕ್ಕೆ ಅವಕಾಶ ನೀಡುತ್ತಿರಲಿಲ್ಲ. 
ಆದರೆ ಕಾರ್ಯಕ್ರಮದಲ್ಲಿ ಪ್ರತಿಭಟಿಸುವುದು ಬೇಡ ಎಂದು ಸುಮ್ಮನಾದೆ. 
ಆದರೆ ಮತಾಂತರದ ವಿಚಾರವಾಗಿ ವೇದಿಕೆಯಲ್ಲೇ ಉತ್ತರ ನೀಡಿದ್ದೇನೆ ಎಂದು ತಿಳಿಸಿದರು.. 
ಚಕ್ರವರ್ತಿ ಸೂಲಿಬೆಲೆ ಒಬ್ಬ ಆರ್‌ಎಸ್‌ಎಸ್‌ ಹಾರ್ಡ್‌ಕೋರ್‌. 
ವಿಧಾನಪರಿಷತ್‌ ಸಭಾಪತಿ ಡಿ.ಎಚ್‌. 
ಶಂಕರಮೂರ್ತಿ ಅವರೂ ಕೂಡ ಸಂಘ ಪರಿವಾರದ ಹಿನ್ನೆಲೆಯುಳ್ಳ ಮನುಷ್ಯ. 
ಹಾಗಾಗಿ ಅವರು ಆರ್‌ಎಸ್‌ಎಸ್‌ನವರನ್ನೇ ಕಾರ್ಯಕ್ರಮಕ್ಕೆ ಆಹ್ವಾನಿಸಿದ್ದಾರೆ ಎಂದು ಕಿಡಿಕಾರಿದರು.. 
ಗಾಂಧಿಯನ್ನು ಕೊಂದವರೇ ಗಾಂಧೀಜಿ ಬಗ್ಗೆ ಮಾತನಾಡುವ, ಅವರ ಆದರ್ಶಗಳ ಬಗ್ಗೆ ಉಪನ್ಯಾಸ ನೀಡುವ ಪರಿಸ್ಥಿತಿ ನಿರ್ಮಾಣವಾಗಿರುವುದು ವಿಪರ್ಯಾಸ. 
ಸರ್ಕಾರ ತಾನೇ ಗಾಂಧಿ ಪ್ರತಿಮೆ ಅನಾವರಣ ಕಾರ್ಯಕ್ರಮ ನಡೆಸಬೇಕಿತ್ತು. 
ಸಭಾಪತಿ ನೇತೃತ್ವದ ಸಮಿತಿಗೆ ವಹಿಸಿದ್ದು ತಪ್ಪಾಯಿತು ಎಂದು ಬೇಸರ ವ್ಯಕ್ತಪಡಿಸಿದರು.. 
ಕೇಂದ್ರದ ಮಾಜಿ ಸಚಿವ ಎಂ. 
ವೀರಪ್ಪ ಮೊಯ್ಲಿ ಕೂಡ, ಗಾಂಧಿ ಪ್ರತಿಮೆ ಅನಾವರಣ ಕಾರ್ಯಕ್ರಮಕ್ಕೆ ಸೂಲಿಬೆಲೆ ಅವರನ್ನು ಕರೆಸಿ ಉಪನ್ಯಾಸ ನೀಡಿಸಿದ್ದು ಸರಿಯಲ್ಲ. 
ಸೂಲಿಬೆಲೆ ಭಾಷಣ ಮಾಡಿದೆಡೆಯೆಲ್ಲಾ ಕೋಮುಗಲಭೆಗಳಾಗಿವೆ. 
ಇಂತಹವರೊಂದಿಗೆ ಕಾಂಗ್ರೆಸ್ಸಿಗರು ವೇದಿಕೆ ಹಂಚಿಕೊಳ್ಳಬಾರದು. 
ಮುಖ್ಯಮಂತ್ರಿಗಳು ಈ ಬಗ್ಗೆ ಗಮನಹರಿಸಬೇಕು. 
ನಾನು ಕಾರ್ಯಕ್ರಮದಿಂದ ಅರ್ಧಕ್ಕೆ ಎದ್ದುಬರುವ ಯೋಚನೆ ಮಾಡಿದ್ದೆ. 
ಆದರೆ ಸಭೆಯ ಮರ್ಯಾದೆ ಹಾಳಾಗುತ್ತದೆ ಎಂದು ಹಾಗೆ ಮಾಡಲಿಲ್ಲ ಎಂದು ಹೇಳಿದರು.. 
ಈ ವೇಳೆ ಕೆಪಿಸಿಸಿ ಅಧ್ಯಕ್ಷ ಡಾ.ಜಿ. 
ಪರಮೇಶ್ವರ್‌, ಲೋಕಸಭೆ ಕಾಂಗ್ರೆಸ್‌ ನಾಯಕ ಮಲ್ಲಿಕಾರ್ಜುನ ಖರ್ಗೆ, ಸಚಿವರಾದ ಎಚ್‌.ಕೆ. 
ಪಾಟೀಲ್‌, ರಮಾನಾಥ ರೈ, ಉಮಾಶ್ರೀ, ಖಮರುಲ್‌ ಇಸ್ಲಾಂ, ರೋಷನ್‌ ಬೇಗ್‌, ದೆಹಲಿ ಗಾಂಧಿ ಪ್ರತಿಷ್ಠಾನದ ಅಧ್ಯಕ್ಷ ರಾಜೇಂದ್ರ ರಾಗಿ, ಅಡ್ವೊಕೇಟ್‌ ಜನರಲ್‌ ರವಿವರ್ಮ ಕುಮಾರ್‌ ಮತ್ತಿತರರು ಉಪಸ್ಥಿತರಿದ್ದರು. 
. 

--------------------- Summary -----------------------------
ವಿಧಾನ ಪರಿಷತ್‌ ಸಭಾಪತಿ ಡಿ.ಎಚ್‌.ಶಂಕರಮೂರ್ತಿ ಅವರ ನೇತೃತ್ವದ ವಿಧಾನ ಮಂಡಲದ ಸಮಿತಿ ನೇತೃತ್ವದಲ್ಲಿ ವಿಧಾನಸೌಧ ಮತ್ತು ವಿಕಾಸಸೌಧದ ಮಧ್ಯೆ ಸ್ಥಾಪಿಸಿರುವ 13 ಅಡಿ ಪೀಠದ ಮೇಲೆ ಧ್ಯಾನಾಸಕ್ತರಾಗಿ ಕುಳಿತಿರುವ ಮಹಾತ್ಮ ಗಾಂಧೀಜಿಯವರ 27 ಅಡಿ ಎತ್ತರದ ಪ್ರತಿಮೆಯನ್ನು ಮುಖ್ಯಮಂತ್ರಿ ಸಿದ್ದರಾಮಯ್ಯ ಗುರುವಾರ ಅನಾವರಣಗೊಳಿಸಿದರು.. 
ಮತಾಂಧರ ವಿರುದ್ಧ ಹೋರಾಟ:ಪ್ರತಿಮೆ ಅನಾವರಣಗೊಳಿಸಿದ ಮುಖ್ಯಮಂತ್ರಿ ಸಿದ್ದರಾಮಯ್ಯ ಮಾತನಾಡಿ, ಜಾತಿ, ಧರ್ಮದ ಹೆಸರಿನಲ್ಲಿ ಸಮಾಜಗಳ ಮಧ್ಯೆ ಗೋಡೆ ನಿರ್ಮಿಸಿ ಶಾಂತಿ ಕದಡುವ ಮತಾಂಧರ ವಿರುದ್ಧ ಹೋರಾಟ ನಡೆಸುವುದೇ ಮಹಾತ್ಮ ಗಾಂಧಿ ಅವರಿಗೆ ಸಲ್ಲಿಸುವ ನಿಜವಾದ ಗೌರವ ಎಂದು ಹೇಳಿದರು.. 
ಇದರಿಂದಾಗಿ ಈ ಮಹತ್ವದ ಕಾರ್ಯಕ್ರಮದಲ್ಲಿ ಗಾಂಧಿ ಅವರ ತತ್ವಾದರ್ಶಗಳ ಬಗ್ಗೆ ಅವರನ್ನು ಕೊಂದವರು ಮಾತನಾಡುವಂತಹ ಅಚಾತುರ್ಯ ನಡೆದುಹೋಯಿತು.'- ಈ ಪಶ್ಚಾತ್ತಾಪ ರೂಪದ ನಿವೇದನೆ ಮುಖ್ಯಮಂತ್ರಿ ಸಿದ್ದರಾಮಯ್ಯ ಅವರದ್ದು.. 
ವಿಧಾನಸೌಧ-ವಿಕಾಸಸೌಧದ ನಡುವೆ ಗುರುವಾರ ಧ್ಯಾನಾಸಕ್ತ ಗಾಂಧೀಜಿ ಪ್ರತಿಮೆ ಅನಾವರಣ ಕಾರ್ಯಕ್ರಮದ ನಂತರ ಕೆಪಿಸಿಸಿ ಕಚೇರಿಯಲ್ಲಿ ನಡೆದ ಗಾಂಧಿ ಜಯಂತಿ ಕಾರ್ಯಕ್ರಮದಲ್ಲಿ ಅವರು ಈ ಮಾತುಗಳನ್ನು ಆಡಿದರು.ಇದಕ್ಕೆ ಕಾರಣವಾಗಿದ್ದು ಗಾಂಧೀಜಿ ಪ್ರತಿಮೆ ಅನಾವರಣ ಕಾರ್ಯಕ್ರಮದಲ್ಲಿ ಆರ್‌ಎಸ್‌ಎಸ್‌ ಹಿನ್ನೆಲೆಯ ಚಕ್ರವರ್ತಿ ಸೂಲಿಬೆಲೆ ಅವರಿಗೆ ಉಪನ್ಯಾಸ ನೀಡಲು ಆಹ್ವಾನಿಸಿದ ಸಭಾಪತಿ ಶಂಕರಮೂರ್ತಿ ಅವರ ಧೋರಣೆ.. 
ಗೊತ್ತಿದ್ದರೆ ಅವಕಾಶ ಕೊಡ್ತಿರಲಿಲ್ಲ:ಗಾಂಧಿ ಪ್ರತಿಮೆ ಅನಾವರಣ ಕಾರ್ಯಕ್ರಮಕ್ಕೆ ಆರ್‌ಎಸ್‌ಎಸ್‌ ಮೂಲದ ಸೂಲಿಬೆಲೆ ಅವರನ್ನು ಕರೆಸಿ ಭಾಷಣ ಮಾಡಿಸಿದ್ದು ಸರಿಯಲ್ಲ. 
ಗಾಂಧಿಯನ್ನು ಕೊಂದವರೇ ಗಾಂಧೀಜಿ ಬಗ್ಗೆ ಮಾತನಾಡುವ, ಅವರ ಆದರ್ಶಗಳ ಬಗ್ಗೆ ಉಪನ್ಯಾಸ ನೀಡುವ ಪರಿಸ್ಥಿತಿ ನಿರ್ಮಾಣವಾಗಿರುವುದು ವಿಪರ್ಯಾಸ. 
