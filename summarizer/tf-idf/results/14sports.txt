ಕೋಲ್ಕತಾ: ರವಿವಾರ ಕೋಲ್ಕತಾದಲ್ಲಿ ಕೆರಿಬಿಯನ್ನರದೇ ಕ್ರಿಕೆಟ್‌ ಕಲರವ. 
ವೆಸ್ಟ್‌ ಇಂಡೀಸಿನ ವನಿತಾ ಹಾಗೂ ಪುರುಷರ ತಂಡಗಳೆರಡೂ ಟಿ-20 ವಿಶ್ವಕಪ್‌ ಚಾಂಪಿಯನ್‌ ಎನಿಸಿಕೊಂಡ ಅವಿಸ್ಮರಣೀಯ ಗಳಿಗೆಯದು. 
ಮೊದಲು ಸ್ಟಫಾನಿ ಟಯ್ಲರ್‌ ನಾಯಕತ್ವದ ವಿಂಡೀಸ್‌ ವನಿತಾ ತಂಡ ಕಳೆದ 3 ಬಾರಿಯ ಚಾಂಪಿಯನ್‌ ಆಸ್ಟ್ರೇಲಿಯವನ್ನು 8 ವಿಕೆಟ್‌ಗಳಿಂದ ಮಣಿಸಿದರೆ, ರಾತ್ರಿ ಡ್ಯಾರನ್‌ ಸಮ್ಮಿ ಸಾರಥ್ಯದ ಪುರುಷರ ಪಡೆ ಇಂಗ್ಲೆಂಡನ್ನು 4 ವಿಕೆಟ್‌ಗಳಿಂದ ಬಗ್ಗುಬಡಿದು ಗತವೈಭವವನ್ನು ಸಾರಿತು.. 
ಪುರುಷರ ಫೈನಲ್‌ನಲ್ಲಿ ಬ್ಯಾಟಿಂಗಿಗೆ ಇಳಿಸಲ್ಪಟ್ಟ ಇಂಗ್ಲೆಂಡ್‌ 9 ವಿಕೆಟಿಗೆ 155 ರನ್‌ ಗಳಿಸಿದರೆ, ವೆಸ್ಟ್‌ ಇಂಡೀಸ್‌ 19.4 ಓವರ್‌ಗಳಿಂದ 6 ವಿಕೆಟ್‌ ನಷ್ಟದಲ್ಲಿ 161 ರನ್‌ ಸಿಡಿಸಿ 2ನೇ ಸಲ ಟಿ-20 ವಿಶ್ವಕಪ್‌ ಎತ್ತಿದ ಮೊದಲ ತಂಡವೆಂಬ ಕೀರ್ತಿಗೆ ಭಾಜನವಾಯಿತು. 
ಏಕದಿನ ವಿಶ್ವಕಪ್‌ನಲ್ಲೂ 2 ಸಲ ಚಾಂಪಿಯನ್‌ ಎನಿಸಿದ ಮೊದಲ ತಂಡವೆಂಬ ಹೆಗ್ಗಳಿಕೆ ಕೂಡ ವಿಂಡೀಸಿನದ್ದಾಗಿತ್ತು.. 
ಗೇಲ್‌, ಚಾರ್ಲ್ಸ್‌, ಸಿಮನ್ಸ್‌ ಫೇಲ್‌ಬ್ಯಾಟಿಂಗಿನಲ್ಲಿ ಮಿಂಚಿದ ಜೋ ರೂಟ್‌ ಬೌಲಿಂಗಿನಲ್ಲೂ ಇಂಗ್ಲೆಂಡ್‌ ಪಾಲಿಗೆ ವರವಾಗಿ ಪರಿಣಮಿಸಿದ್ದು ವಿಶೇಷ. 
ಅವರು 2ನೇ ಓವರ್‌ ದಾಳಿಗಿಳಿದು 2 ವಿಕೆಟ್‌ ಉಡಾಯಿಸಿದರು. 
ಅದೂ ಅಂತಿಂಥ ವಿಕೆಟ್‌ ಅಲ್ಲ, ಆರಂಭಿಕರಾದ ಜಾನ್ಸನ್‌ ಚಾರ್ಲ್ಸ್‌ (1) ಮತ್ತು ಕ್ರಿಸ್‌ ಗೇಲ್‌ (4) ಅವರದು!. 
ಸ್ಕೋರ್‌ 11ಕ್ಕೇರಿದಾಗ ಲೆಂಡ್ಲ್ ಸಿಮನ್ಸ್‌ ವಿಲ್ಲಿಗೆ ಲೆಗ್‌ ಬಿಫೋರ್‌ ಆದರು. 
ಭಾರತದೆದುರಿನ ಹೀರೋ ಇಲ್ಲಿ ಜೀರೋ ಆದರು. 
ಸಾಮ್ಯುಯೆಲ್ಸ್‌-ಬ್ರಾವೊ ಜತೆಗೂಡಿದೊಡನೆ ಕೆರಿಬಿಯನ್‌ ಬ್ಯಾಟಿಂಗಿಗೆ ಮರುಜೀವ ಬಂತು. 
ಇವರು 11.3 ಓವರ್‌ಗಳಿಂದ 75 ರನ್‌ ಪೇರಿಸಿದರು. 
ಬ್ರಾವೊ ಬ್ಯಾಟಿನಿಂದ 25 ರನ್‌ ಬಂತು. 
ಆದರೆ ಆ್ಯಂಡ್ರೆ ರಸೆಲ್‌, ಸಮ್ಮಿ ಬಂದಂತೆಯೇ ವಾಪಸಾದರು. 
ಇಂಗ್ಲೆಂಡ್‌ ಮತ್ತೆ ಹಿಸಿತ ಸಾಧಿಸಿತು.. 
ಆದರೆ ಟಿ-20 ವಿಶ್ವಕಪ್‌ ಫೈನಲ್‌ಗ‌ಳಲ್ಲಿ 2 ಶತಕ ಬಾರಿಸಿದ 2ನೇ ಆಟಗಾರನಾಗಿ ಕ್ರೀಸ್‌ ಆಕ್ರಮಿಸಿಕೊಂಡಿದ್ದ ಸಾಮ್ಯುಯೆಲ್ಸ್‌ ಇರುವಷ್ಟು ಹೊತ್ತು ವೆಸ್ಟ್‌ ಇಂಡೀಸಿಗೆ ಆತಂಕ ಇರಲಿಲ್ಲವಾದರೂ ರನ್‌ಗತಿ ಮಾತ್ರ ಏರುತ್ತಲೇ ಇತ್ತು. 
ಅಂತಿಮ 5 ಓವರ್‌ಗಳಿಂದ 52 ರನ್‌, 2 ಓವರ್‌ಗಳಿಂದ 27 ರನ್‌, ಅಂತಿಮ ಓವರಿನಿಂದ 19 ರನ್‌ ತೆಗೆಯುವ ಒತ್ತಡ ಎದುರಾಯಿತು.. 
ಬ್ರಾತ್‌ವೇಟ್‌ಗೆ ಬಹುಪರಾಕ್‌!ಕೊನೆಯ ಓವರಿನ ತನಕವೂ ಇಂಗ್ಲೆಂಡ್‌ ಕೈಯಲ್ಲೇ ಇದ್ದ ಪಂದ್ಯವನ್ನು ವೆಸ್ಟ್‌ ಇಂಡೀಸ್‌ ತೆಕ್ಕೆಗೆ ಹಾಕಿದವರು ಸಾಮ್ಯುವೆಲ್ಸ್‌ ಅಲ್ಲ, ಕಾರ್ಲೋಸ್‌ ಬ್ರಾತ್‌ವೇಟ್‌. 
ಬೆನ್‌ ಸ್ಟೋಕ್ಸ್‌ ಪಾಲಾದ ಆ ಅಂತಿಮ ಓವರಿನಲ್ಲಿ ವಿಂಡೀಸಿಗೆ 19 ರನ್‌ ತೆಗೆಯುವ ಕಠಿನ ಸವಾಲು ಎದುರಾಗಿತ್ತು. 
ಒಮ್ಮೆಲೇ ಸ್ಫೋಟಿಸಿದ ಬ್ರಾತ್‌ವೇಟ್‌ ಮೊದಲ 4 ಎಸೆತಗಳನ್ನು ಸಿಕ್ಸರ್‌ಗೆ ರವಾನಿಸಿ ವೆಸ್ಟ್‌ ಇಂಡೀಸಿನ ಜಯಭೇರಿ ಮೊಳಗಿಸಿದರು. 
ಬ್ರಾತ್‌ವೇಟ್‌ ಹತ್ತೇ ಎಸೆತಗಳಿಂದ ಅಜೇಯ 34 ರನ್‌ ಚಚ್ಚಿದರು. 
ಸಾಮ್ಯುಯೆಲ್ಸ್‌ ಕೊಡುಗೆ 66 ಎಸೆತಗಳಿಂದ 85 ರನ್‌ ಬಾರಿಸಿ ಔಟಾಗದೆ ಉಳಿದರು (9 ಬೌಂಡರಿ, 2 ಸಿಕ್ಸರ್‌).ವೆಸ್ಟ್‌ ಇಂಡೀಸಿನ 2012ರ ವಿಶ್ವಕಪ್‌ ವಿಜಯದಲ್ಲೂ ಸಾಮ್ಯುಯೆಲ್ಸ್‌ ಗೆಲುವಿನ ರೂವಾರಿಯಾಗಿದ್ದರು. 
ಅಂದು ವಿಂಡೀಸಿನ 137 ರನ್‌ ಮೊತ್ತದಲ್ಲಿ "ಸ್ಯಾಮ್‌' ಗಳಿಕೆಯೇ 78 ರನ್‌ ಆಗಿತ್ತು.. 
ಆಂಗ್ಲರನ್ನು ಕಾಡಿದ "ಬಿ ಫ್ಯಾಕ್ಟರ್‌'ಬದ್ರಿ, ಬ್ರಾತ್‌ವೇಟ್‌, ಬ್ರಾವೊ... 
ಈ "ಬಿ ಫ್ಯಾಕ್ಟರ್‌' ಇಂಗ್ಲೆಂಡ್‌ ಬ್ಯಾಟಿಂಗ್‌ ಸರದಿಯನ್ನು ನಿಯಂತ್ರಣಕ್ಕೊಳಪಡಿಸುವಲ್ಲಿ ಯಶಸ್ವಿಯಾಯಿತು. 
ಬ್ರಾತ್‌ವೇಟ್‌ ಮತ್ತು ಬ್ರಾವೊ ತಲಾ 3 ವಿಕೆಟ್‌ ಉರುಳಿಸಿದರೆ, ಬದ್ರಿ 2 ವಿಕೆಟ್‌ ಹಾರಿಸಿದರು. 
ಉಳಿದೊಂದು ವಿಕೆಟ್‌ ರಸೆಲ್‌ ಪಾಲಾಯಿತು.. 
ಇಂಗ್ಲೆಂಡಿನ ಸಾಹಸಮಯ ಹೋರಾಟಕ್ಕೆ ಸಾಕ್ಷಿಯಾದದ್ದು ಜೋ ರೂಟ್‌ ಅವರ ಅರ್ಧ ಶತಕ. 
ತಂಡಕ್ಕೆ 150ರ ಮಾರ್ಗ ತೋರಿದ್ದೇ ರೂಟ್‌. 
36 ಎಸೆತಗಳನ್ನೆದುರಿಸಿದ ಈ ಯಾರ್ಕಶೈರ್‌ನ ಬಲಗೈ ಬ್ಯಾಟ್ಸ್‌ಮನ್‌ 7 ಬೌಂಡರಿ ನೆರವಿನಿಂದ 54 ರನ್‌ ಬಾರಿಸಿ ಕೆರಿಬಿಯನ್‌ ಬೌಲರ್‌ಗಳ ಬೇಟೆಗೆ ಕಡಿವಾಣ ಹಾಕಿದರು.. 
ರೂಟ್‌ ಮತ್ತು ಜಾಸ್‌ ಬಟ್ಲರ್‌ ನಡುವಿನ 4ನೇ ವಿಕೆಟ್‌ ಜತೆಯಾಟ ಇಂಗ್ಲೆಂಡಿನ ಸರದಿಗೆ ಚೈತನ್ಯ ತುಂಬಿತು. 
ಕೀಪರ್‌ ಬಟ್ಲರ್‌ 22 ಎಸೆತ ಎದುರಿಸಿ 36 ರನ್‌ ಮಾಡಿದರು. 
ಇವರಿಬ್ಬರ 4ನೇ ವಿಕೆಟ್‌ ಜತೆಯಾಟದಲ್ಲಿ 6.4 ಓವರ್‌ಗಳಿಂದ 61 ರನ್‌ ಒಟ್ಟುಗೂಡಿತು.. 
ಇಂಗ್ಲೆಂಡಿನ ಮತ್ತೂಬ್ಬ ಭರವಸೆಯ ಬ್ಯಾಟ್ಸ್‌ಮನ್‌ ಬೆನ್‌ ಸ್ಟೋಕ್ಸ್‌ ಕ್ಲಿಕ್‌ ಆಗಲಿಲ್ಲ. 
ಕೇವಲ 13 ರನ್‌ ಮಾಡಿ ಬ್ರಾವೋಗೆ ವಿಕೆಟ್‌ ಒಪ್ಪಿಸಿದರು. 
ಬ್ರಾವೊ ಇದೇ ಓವರಿನಲ್ಲಿ ಖಾತೆ ತೆರೆಯದ ಮೊಯಿನ್‌ ಅಲಿ ಅವರನ್ನೂ ಪೆವಿಲಿಯನ್ನಿಗೆ ಅಟ್ಟಿದರು. 
ಬ್ರಾತ್‌ವೇಟ್‌ ಎಸೆದ ಅನಂತರದ ಓವರಿನ ಮೊದಲ ಎಸೆತದಲ್ಲೇ ರೂಟ್‌ ನಿರ್ಗಮಿಸಿದರು. 
ಅಲ್ಲಿಗೆ 2 ರನ್‌ ಅಂತರದಲ್ಲಿ ಪ್ರಮುಕ 3 ವಿಕೆಟ್‌ ಕಳೆದುಕೊಂಡ ಇಂಗ್ಲೆಂಡ್‌ ಮತ್ತೆ ಸಂಕಟಕ್ಕೆ ಸಿಲುಕಿತು.. 
ಕೊನೆಯ ಹಂತದಲ್ಲಿ ಡೇವಿಡ್‌ ವಿಲ್ಲಿ 2 ಸಿಕ್ಸರ್‌ ಎತ್ತಿ ಸಿಡಿಯುವ ಸೂಚನೆಯನ್ನೇನೋ ನೀಡಿದರು. 
ಆದರೆ ಅಷ್ಟರಲ್ಲಿ ಬ್ರಾತ್‌ವೇಟ್‌ ಅಡ್ಡಗಾಲಿಕ್ಕಿದರು.. 
ಬೆದರಿಸಿದ ಬದ್ರಿಅಪಾಯಕಾರಿ ಲೆಗ್‌ ಸ್ಪಿನ್ನರ್‌ ಸಾಮ್ಯುಯೆಲ್‌ ಬದ್ರಿ ಪಂದ್ಯದ 2ನೇ ಎಸೆತದಿಂದಲೇ ಬೆದರಿಕೆಯೊಡ್ಡುವುದರೊಂದಿಗೆ ಇಂಗ್ಲೆಂಡ್‌ ಒತ್ತಡಕ್ಕೆ ಸಿಲುಕಿತು. 
ಜಾಸನ್‌ ರಾಯ್‌ ಖಾತೆ ತೆರೆಯುವ ಮೊದಲೇ ಬದ್ರಿಗೆ ಬೌಲ್ಡ್‌ ಆಗಿ ಹೊರನಡೆದರು. 
ಮತ್ತೂಬ್ಬ ಓಪನರ್‌ ಅಲೆಕ್ಸ್‌ ಹೇಲ್ಸ್‌ ಕೇವಲ ಒಂದು ರನ್‌ ಮಾಡಿ ರಸೆಲ್‌ಗೆ ವಿಕೆಟ್‌ ಒಪ್ಪಿಸಿದರು.. 
ನಾಯಕ ಮಾರ್ಗನ್‌ ಅವರ ವೈಫ‌ಲ್ಯ ಫೈನಲ್‌ನಲ್ಲೂ ಮುಂದುವರಿಯಿತು. 
ಅವರ ಗಳಿಕೆ ಕೇವಲ 5 ರನ್‌. 
ಈ ವಿಕೆಟ್‌ ಕೂಡ ಬದ್ರಿ ಬುಟ್ಟಿಗೆ ಬಿತ್ತು. 
ಹೀಗೆ ಇಂಗ್ಲೆಂಡಿನ 3 ವಿಕೆಟ್‌ 23 ರನ್ನಿಗೆ ಉರುಳಿತು. 
ಬದ್ರಿ ಮತ್ತೆ ವಿಕೆಟ್‌ ಕೀಳಲಿಲ್ಲ. 
ಆದರೆ ಆಂಗ್ಲರಿಗೆ ಉತ್ತಮ ಕಡಿವಾಣ ಹಾಕಿದರು. 
ಅವರ 4 ಓವರ್‌ ಕೋಟಾದಲ್ಲಿ ಒಂದು ಮೇಡನ್‌ ಕೂಡ ಇತ್ತು. 
ಬದ್ರಿ ಸಾಧನೆ 16ಕ್ಕೆ 2 ವಿಕೆಟ್‌.. 
ಆರಂಭಿಕ ಕುಸಿತದಿಂದಾಗಿ ಇಂಗ್ಲೆಂಡ್‌ ಪವರ್‌-ಪ್ಲೇ ಅವಧಿಯಲ್ಲಿ ಕೇವಲ 33 ರನ್‌ ಗಳಿಸಿತು. 
ಇದು ಈ ಪಂದ್ಯಾವಳಿಯಲ್ಲಿ ಮಾರ್ಗನ್‌ ಪಡೆಯ ಕನಿಷ್ಠ ಮೊತ್ತವಾಗಿದೆ.. 

--------------------- Summary -----------------------------
ಪುರುಷರ ಫೈನಲ್‌ನಲ್ಲಿ ಬ್ಯಾಟಿಂಗಿಗೆ ಇಳಿಸಲ್ಪಟ್ಟ ಇಂಗ್ಲೆಂಡ್‌ 9 ವಿಕೆಟಿಗೆ 155 ರನ್‌ ಗಳಿಸಿದರೆ, ವೆಸ್ಟ್‌ ಇಂಡೀಸ್‌ 19.4 ಓವರ್‌ಗಳಿಂದ 6 ವಿಕೆಟ್‌ ನಷ್ಟದಲ್ಲಿ 161 ರನ್‌ ಸಿಡಿಸಿ 2ನೇ ಸಲ ಟಿ-20 ವಿಶ್ವಕಪ್‌ ಎತ್ತಿದ ಮೊದಲ ತಂಡವೆಂಬ ಕೀರ್ತಿಗೆ ಭಾಜನವಾಯಿತು. 
ಅಂತಿಮ 5 ಓವರ್‌ಗಳಿಂದ 52 ರನ್‌, 2 ಓವರ್‌ಗಳಿಂದ 27 ರನ್‌, ಅಂತಿಮ ಓವರಿನಿಂದ 19 ರನ್‌ ತೆಗೆಯುವ ಒತ್ತಡ ಎದುರಾಯಿತು.. 
ಸಾಮ್ಯುಯೆಲ್ಸ್‌ ಕೊಡುಗೆ 66 ಎಸೆತಗಳಿಂದ 85 ರನ್‌ ಬಾರಿಸಿ ಔಟಾಗದೆ ಉಳಿದರು (9 ಬೌಂಡರಿ, 2 ಸಿಕ್ಸರ್‌).ವೆಸ್ಟ್‌ ಇಂಡೀಸಿನ 2012ರ ವಿಶ್ವಕಪ್‌ ವಿಜಯದಲ್ಲೂ ಸಾಮ್ಯುಯೆಲ್ಸ್‌ ಗೆಲುವಿನ ರೂವಾರಿಯಾಗಿದ್ದರು. 
ಬ್ರಾತ್‌ವೇಟ್‌ ಮತ್ತು ಬ್ರಾವೊ ತಲಾ 3 ವಿಕೆಟ್‌ ಉರುಳಿಸಿದರೆ, ಬದ್ರಿ 2 ವಿಕೆಟ್‌ ಹಾರಿಸಿದರು. 
ಅಲ್ಲಿಗೆ 2 ರನ್‌ ಅಂತರದಲ್ಲಿ ಪ್ರಮುಕ 3 ವಿಕೆಟ್‌ ಕಳೆದುಕೊಂಡ ಇಂಗ್ಲೆಂಡ್‌ ಮತ್ತೆ ಸಂಕಟಕ್ಕೆ ಸಿಲುಕಿತು.. 
ಮತ್ತೂಬ್ಬ ಓಪನರ್‌ ಅಲೆಕ್ಸ್‌ ಹೇಲ್ಸ್‌ ಕೇವಲ ಒಂದು ರನ್‌ ಮಾಡಿ ರಸೆಲ್‌ಗೆ ವಿಕೆಟ್‌ ಒಪ್ಪಿಸಿದರು.. 
