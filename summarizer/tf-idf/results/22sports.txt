ಇಂಚಾನ್‌: ಇಂಚಾನ್‌ ಏಷ್ಯಾಡ್‌ನ‌ಲ್ಲಿ ಒಂದೇ ದಿನ ಎರಡು ಕಂಚಿನ ಪದಕಗಳನ್ನು ಗೆದ್ದ ಸಾಧನೆಯೊಂದಿಗೆ ಭಾರತದ "ಶೂಟಿಂಗ್‌ ಕಿಂಗ್‌' ಅಭಿನವ್‌ ಬಿಂದ್ರಾ ತಮ್ಮ ವರ್ಣರಂಜಿತ ವೃತ್ತಿಪರ ಬದುಕಿಗೆ ವಿದಾಯ ಘೋಷಿಸಿದ್ದಾರೆ. 
ನಾಳೆಯಿಂದ ತಾನೇನಿದ್ದರೂ ಹವ್ಯಾಸಿ ಶೂಟರ್‌ ಎಂದು ಹೇಳಿದ್ದಾರೆ.. 
ಮಂಗಳವಾರ ನಡೆದ ಪುರುಷರ 10 ಮೀ. 
ಏರ್‌ ರೈಫ‌ಲ್‌ ಸ್ಪರ್ಧೆಯಲ್ಲಿ ಅಭಿನವ್‌ ಬಿಂದ್ರಾ ತೃತೀಯ ಸ್ಥಾನದೊಂದಿಗೆ ಕಂಚಿನ ಪದಕವನ್ನು ಕೊರಳಿಗೆ ಅಲಂಕರಿಸಿಕೊಂಡರು. 
ಇದಕ್ಕೂ ಮುನ್ನ ಇದೇ ವಿಭಾಗದ ತಂಡ ಸ್ಪರ್ಧೆಯಲ್ಲಿ ಸಂಜೀವ್‌ ರಜಪೂತ್‌ ಹಾಗೂ ರವಿ ಕುಮಾರ್‌ ಜತೆಗೂಡಿ ಕಂಚಿನ ಪದಕ ಗೆಲ್ಲುವಲ್ಲೂ ಬಿಂದ್ರಾ ನೆರವಾಗಿದ್ದರು.. 
ಒಲಿಂಪಿಕ್‌ ಇತಿಹಾಸದಲ್ಲಿ ಭಾರತಕ್ಕೆ ವೈಯಕ್ತಿಕ ವಿಭಾಗದಲ್ಲಿ ಪ್ರಪ್ರಥಮ ಬಂಗಾರದ ಪದಕವನ್ನು ತಂದಿತ್ತ ಹೆಗ್ಗಳಿಕೆಯ ಅಭಿನವ್‌ ಬಿಂದ್ರಾಗೆ ಇಂಚಾನ್‌ನಲ್ಲಿ ಇದೇ ಸಾಧನೆಯನ್ನು ಪುನರಾವರ್ತಿಸಲಾಗಲಿಲ್ಲ. 
ಇಲ್ಲವಾದರೆ ಅವರ ವಿದಾಯ ಇನ್ನಷ್ಟು ಸ್ಮರಣೀಯವೆನಿಸಿಕೊಳ್ಳುತ್ತಿತ್ತು.. 
10 ಮೀ. 
ಏರ್‌ ರೈಫ‌ಲ್‌ ವಿಭಾಗದಲ್ಲಿ ಚೀನೀ ಸ್ಪರ್ಧಿಗಳ ಪ್ರಬಲ ಪ್ರತಿರೋಧದಿಂದಾಗಿ ಅಭಿನವ್‌ ಬಿಂದ್ರಾ 187.1 ಅಂಕದೊಂದಿಗೆ ತೃತೀಯ ಸ್ಥಾನಕ್ಕೆ ಕುಸಿಯಬೇಕಾಯಿತು. 
ಚೀನಾದ 18ರ ಹರೆಯದ ಹೋರಾನ್‌ ಯಾಂಗ್‌ 209.6 ಅಂಕಗಳೊಂದಿಗೆ ಚಿನ್ನದ ಪದಕ ಗೆದ್ದರೆ, ಯಿಫೀ ಕಾವೊ 208.9 ಅಂಕ ಸಂಪಾದಿಸಿ ರಜತ ಪದಕಕ್ಕೆ ಗುರಿ ಇರಿಸಿದರು. 
ಕೆಲವೇ ದಿನಗಳ ಹಿಂದೆ ಸ್ಪೇನ್‌ನಲ್ಲಿ ನಡೆದ ವಿಶ್ವ ಶೂಟಿಂಗ್‌ ಚಾಂಪಿಯನ್‌ಶಿಪ್‌ನಲ್ಲಿ ಚಿನ್ನ ಗೆದ್ದಿದ್ದ ಚೀನಾದ ಸೆನ್ಸೇಶನ್‌ ಯಾಂಗ್‌ ಇಲ್ಲಿಯೂ ಫೇವರಿಟ್‌ ಆಗಿದ್ದರೆ, ಯಿಫೀ ಹಾಲಿ ಏಷ್ಯಾಡ್‌ ಚಾಂಪಿಯನ್‌ ಆಗಿದ್ದರು.. 
ಮೊದಲ 12 ಶಾಟ್‌ಗಳ ತನಕ ಮುನ್ನಡೆ ಕಾಯ್ದುಕೊಂಡಿದ್ದ ಬಿಂದ್ರಾ ಮುಂದೆ ಚಿನ್ನದ ಪದಕದ ಉಜ್ವಲ ಅವಕಾಶಗಳಿದ್ದವು. 
6ನೇ ಹಾಗೂ 12ನೇ ಶಾಟ್‌ನಲ್ಲಿ ಕ್ರಮವಾಗಿ 9.9 ಹಾಗೂ 9.6 ಅಂಕ ಸಂಪಾದಿಸಿದ್ದರು. 
ಆದರೆ ಇಲ್ಲಿಂದ ಮುಂದೆ ಒಮ್ಮೆಲೇ 5ನೇ ಸ್ಥಾನಕ್ಕೆ ಕುಸಿದರು. 
ಮತ್ತೂಬ್ಬ ಸ್ಪರ್ಧಿ ಇರಾನ್‌ನ ಪೌರ್ಯ ನೊರೂಜಿಯನ್‌ ಇನ್ನಷ್ಟು ಕಳಪೆ ಪ್ರದರ್ಶನ ನೀಡಿದ್ದರಿಂದ ಬಿಂದ್ರಾ ಪದಕದ ರೇಸ್‌ನಲ್ಲಿ ಉಳಿದುಕೊಂಡರು. 
ಕಳೆದ ಗ್ಲಾಸೊYà ಕಾಮನ್‌ವೆಲ್ತ್‌ ಗೇಮ್ಸ್‌ನಲ್ಲಿ ಬಿಂದ್ರಾ ಇದೇ ವಿಭಾಗದಲ್ಲಿ ಚಿನ್ನದ ಪದಕ ಜಯಿಸಿದ್ದರು."ಈ ಪದಕ ಬಹಳ ಸಂತಸ ಮೂಡಿಸಿದೆ. 
ನನ್ನ ಶಾಟ್‌ ಉತ್ತಮ ಮಟ್ಟದಲ್ಲಿದ್ದವು. 
ಇನ್ನೇನಿದ್ದರೂ ನಾನು ಕೇವಲ ಹವ್ಯಾಸಿ ಶೂಟರ್‌. 
ವಾರದಲ್ಲಿ ಎರಡು ಸಲ ಮಾತ್ರ ಅಭ್ಯಾಸ ನಡೆಸುತ್ತೇನೆ' ಎಂದು ಬಿಂದ್ರಾ ಹೇಳಿದರು.. 
ಕಂಚಿಗೆ ಸಮಾಧಾನಪಟ್ಟ ತಂಡಇದಕ್ಕೂ ಮುನ್ನ 10 ಮೀ. 
ಏರ್‌ ರೈಫ‌ಲ್‌ ತಂಡ ಸ್ಪರ್ಧೆಯಲ್ಲೂ ಬಿಂದ್ರಾ ಟೀಮ್‌ ಕಂಚಿನ ಪದಕಕ್ಕೆ ತೃಪ್ತಿಪಟ್ಟಿತ್ತು. 
ಸಂಜೀವ್‌ ರಜಪೂತ್‌, ರವಿಕುಮಾರ್‌ ಅವರನ್ನೊಳಗೊಂಡ ಈ ತಂಡ ಅರ್ಹತಾ ಸುತ್ತಿನಲ್ಲಿ 5ನೇ ಸ್ಥಾನ ಪಡೆದು ಫೈನಲ್‌ಗೆ ಆಗಮಿಸಿತ್ತು.ಪದಕ ಸ್ಪರ್ಧೆಯಲ್ಲಿ ಭಾರತ ತ್ರಿವಳಿಗಳು ಒಟ್ಟು 1,863 ಅಂಕ ಸಂಪಾದಿಸಿ ಮೂರನೇ ಸ್ಥಾನ ಸಂಪಾದಿಸಿದರು. 
ಇದರಲ್ಲಿ ಬಿಂದ್ರಾ ಉಳಿದಿಬ್ಬರಿಗಿಂತ ಹೆಚ್ಚಿನ ಅಂಕ ಸಂಪಾದಿಸಿದ್ದರು (625.4). 
ರವಿಕುಮಾರ್‌ 618.9 ಹಾಗೂ ರಜಪೂತ್‌ 618.7 ಅಂಕ ಗಳಿಸಿದರು. 
ಚೀನಾ ಚಿನ್ನ (1886.4) ಹಾಗೂ ದಕ್ಷಿಣ ಕೊರಿಯಾ ಬೆಳ್ಳಿ ಪದಕ ಗೆದ್ದಿತು (1867.6).. 
ಎಂಟಕ್ಕೆ ಕುಸಿದ ಮಹಿಳೆಯರುಮಹಿಳಾ ಟ್ರ್ಯಾಪ್‌ ಶೂಟಿಂಗ್‌ ಫೈನಲ್‌ನಲ್ಲಿ ಶ್ರೇಯಸಿ ಸಿಂಗ್‌ (66 ಅಂಕ), ಸೀಮಾ ಥೋಮರ್‌ (63) ಹಾಗೂ ಶಗುಣ್‌ ಚೌಧರಿ (59) ಅವರನ್ನೊಳಗೊಂಡ ಭಾರತ ತಂಡ ಒಟ್ಟು 188 ಅಂಕಗಳೊಂದಿಗೆ 8ನೇ ಸ್ಥಾನಿಯಾಗಿ ಸ್ಪರ್ಧೆ ಮುಗಿಸಿತು. 
ಪುರುಷರ 25 ಮೀ. 
ರ್ಯಾಪಿಡ್‌ ಫೈರ್‌ ಪಿಸ್ತಲ್‌ ಸ್ಪರ್ಧೆಯ ಅರ್ಹತಾಸುತ್ತು-1 ಹಂತದಲ್ಲಿ ಹರ್‌ಪ್ರೀತ್‌ ಸಿಂಗ್‌ 7ನೇ ಸ್ಥಾನಿಯಾದರೆ, ಗುರ್‌ಪ್ರೀತ್‌ ಸಿಂಗ್‌ ಮತ್ತು ಪೆಂಬ ತಮಾಂಗ್‌ ಇನ್ನೂ ಕೆಳಗಿನ ಸ್ಥಾನ ಸಂಪಾದಿಸಿ ಹೊರಬಿದ್ದರು. 
ಈ ವಿಭಾಗದ ತಂಡ ಸ್ಪರ್ಧೆಯಲ್ಲೂ ಭಾರತ ತೀರಾ ಕಳಪೆ ಪ್ರದರ್ಶನ ನೀಡಿತು.. 
* ವೃತ್ತಿಪರ ಶೂಟಿಂಗ್‌ ಬದುಕಿಗೆ ಬಿಂದ್ರಾ ವಿದಾಯ-ತಾನು ಇನ್ನೇನಿದ್ದರೂ ಹವ್ಯಾಸಿ ಶೂಟರ್‌ ಎಂದ ಒಲಿಂಪಿಕ್‌ ಚಿನ್ನ ವಿಜೇತ* 10 ಮೀ. 
ಏರ್‌ ರೈಫ‌ಲ್‌ ವೈಯಕ್ತಿಕ ವಿಭಾಗ: ಬಿಂದ್ರಾಗೆ ಕಂಚಿನ ಪದಕ* 10 ಮೀ. 
ಏರ್‌ ರೈಫ‌ಲ್‌ ತಂಡ ವಿಭಾಗದಲ್ಲೂ ಭಾರತಕ್ಕೆ ಕಂಚಿನ ಪದಕ* ಅಭಿನವ್‌ ಬಿಂದ್ರಾ, ಸಂಜೀವ್‌ ರಜಪೂತ್‌, ರವಿ ಕುಮಾರ್‌ ತಂಡದ ಸಾಧನೆ. 

--------------------- Summary -----------------------------
﻿ಇಂಚಾನ್‌: ಇಂಚಾನ್‌ ಏಷ್ಯಾಡ್‌ನ‌ಲ್ಲಿ ಒಂದೇ ದಿನ ಎರಡು ಕಂಚಿನ ಪದಕಗಳನ್ನು ಗೆದ್ದ ಸಾಧನೆಯೊಂದಿಗೆ ಭಾರತದ "ಶೂಟಿಂಗ್‌ ಕಿಂಗ್‌' ಅಭಿನವ್‌ ಬಿಂದ್ರಾ ತಮ್ಮ ವರ್ಣರಂಜಿತ ವೃತ್ತಿಪರ ಬದುಕಿಗೆ ವಿದಾಯ ಘೋಷಿಸಿದ್ದಾರೆ. 
ಇದಕ್ಕೂ ಮುನ್ನ ಇದೇ ವಿಭಾಗದ ತಂಡ ಸ್ಪರ್ಧೆಯಲ್ಲಿ ಸಂಜೀವ್‌ ರಜಪೂತ್‌ ಹಾಗೂ ರವಿ ಕುಮಾರ್‌ ಜತೆಗೂಡಿ ಕಂಚಿನ ಪದಕ ಗೆಲ್ಲುವಲ್ಲೂ ಬಿಂದ್ರಾ ನೆರವಾಗಿದ್ದರು.. 
ಸಂಜೀವ್‌ ರಜಪೂತ್‌, ರವಿಕುಮಾರ್‌ ಅವರನ್ನೊಳಗೊಂಡ ಈ ತಂಡ ಅರ್ಹತಾ ಸುತ್ತಿನಲ್ಲಿ 5ನೇ ಸ್ಥಾನ ಪಡೆದು ಫೈನಲ್‌ಗೆ ಆಗಮಿಸಿತ್ತು.ಪದಕ ಸ್ಪರ್ಧೆಯಲ್ಲಿ ಭಾರತ ತ್ರಿವಳಿಗಳು ಒಟ್ಟು 1,863 ಅಂಕ ಸಂಪಾದಿಸಿ ಮೂರನೇ ಸ್ಥಾನ ಸಂಪಾದಿಸಿದರು. 
ಎಂಟಕ್ಕೆ ಕುಸಿದ ಮಹಿಳೆಯರುಮಹಿಳಾ ಟ್ರ್ಯಾಪ್‌ ಶೂಟಿಂಗ್‌ ಫೈನಲ್‌ನಲ್ಲಿ ಶ್ರೇಯಸಿ ಸಿಂಗ್‌ (66 ಅಂಕ), ಸೀಮಾ ಥೋಮರ್‌ (63) ಹಾಗೂ ಶಗುಣ್‌ ಚೌಧರಿ (59) ಅವರನ್ನೊಳಗೊಂಡ ಭಾರತ ತಂಡ ಒಟ್ಟು 188 ಅಂಕಗಳೊಂದಿಗೆ 8ನೇ ಸ್ಥಾನಿಯಾಗಿ ಸ್ಪರ್ಧೆ ಮುಗಿಸಿತು. 
* ವೃತ್ತಿಪರ ಶೂಟಿಂಗ್‌ ಬದುಕಿಗೆ ಬಿಂದ್ರಾ ವಿದಾಯ-ತಾನು ಇನ್ನೇನಿದ್ದರೂ ಹವ್ಯಾಸಿ ಶೂಟರ್‌ ಎಂದ ಒಲಿಂಪಿಕ್‌ ಚಿನ್ನ ವಿಜೇತ* 10 ಮೀ. 
ಏರ್‌ ರೈಫ‌ಲ್‌ ತಂಡ ವಿಭಾಗದಲ್ಲೂ ಭಾರತಕ್ಕೆ ಕಂಚಿನ ಪದಕ* ಅಭಿನವ್‌ ಬಿಂದ್ರಾ, ಸಂಜೀವ್‌ ರಜಪೂತ್‌, ರವಿ ಕುಮಾರ್‌ ತಂಡದ ಸಾಧನೆ. 
