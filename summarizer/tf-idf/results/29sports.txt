ಮುಂಬಯಿ : ರಣಜಿ ಟ್ರೋಫಿ ಪಂದ್ಯದಲ್ಲಿ ಬಲಿಷ್ಠ ಮತ್ತು 40 ಬಾರಿಯ ಚಾಂಪಿಯನ್‌ ಮುಂಬಯಿ ತಂಡವನ್ನು ನಾಲ್ಕು ವಿಕೆಟ್‌ಗಳಿಂದ ಸೋಲಿಸುವ ಮೂಲಕ ಜಮ್ಮು ಮತ್ತು ಕಾಶ್ಮೀರ ತಂಡವು ಇತಿಹಾಸ ನಿರ್ಮಿಸಿದೆ.. 
ವಾಂಖೇಡೆ ಕ್ರೀಡಾಂಗಣ ಮುಂಬಯಿ ತಂಡದ ನೆಚ್ಚಿನ ಮತ್ತು ತಾಯ್ನಾಡಿನ ಮೈದಾನವಾಗಿದೆ. 
ಇದೇ ನೆಲದಲ್ಲಿ ಮುಂಬಯಿ ತಂಡವನ್ನು ಪಂದ್ಯ ಆರಂಭದಿಂದಲೇ ಪ್ರಾಬಲ್ಯ ಸ್ಥಾಪಿಸಿ ಬಗ್ಗುಬಡಿಯುವ ಮೂಲಕ ಜಮ್ಮು ಮತ್ತು ಕಾಶ್ಮೀರ 80 ವರ್ಷಗಳ ರಣಜಿ ಕ್ರಿಕೆಟ್‌ನಲ್ಲಿ ಇತಿಹಾಸ ನಿರ್ಮಿಸಿ ಸಂಭ್ರಮಿಸಿದೆ. 
. 
ಜಮ್ಮು ಮತ್ತು ಕಾಶ್ಮೀರದ ಗೆಲುವು ಸುಲಭವಾಗಿರಲಿಲ್ಲ. 
ಅಂತಿಮ ದಿನವಾದ ಬುಧವಾರ 9 ವಿಕೆಟ್‌ ನೆರವಿನಿಂದ ತಂಡ 179 ರನ್‌ ಗಳಿಸಬೇಕಾಗಿತ್ತು. 
ಹರ್‌ದೀಪ್‌ ಸಿಂಗ್‌ ತಾಳ್ಮೆಯ ಆಟವಾಡಿ ತಂಡಕ್ಕೆ ಮಹತ್ವದ ಜಯ ತಂದುಕೊಟ್ಟರು. 
77 ಎಸೆತ ಎದುರಿಸಿದ ಅವರು 41 ರನ್‌ ಗಳಿಸಿ ಅಜೇಯರಾಗಿ ಉಳಿದರು.. 
ಮೊದಲ ಇನ್ನಿಂಗ್ಸ್‌ನಲ್ಲಿ ಶತಕ ಸಿಡಿಸಿ ತಂಡದ ಮೊದಲ ಇನ್ನಿಂಗ್ಸ್‌ ಮುನ್ನಡೆಗೆ ಕಾರಣವಾಗಿದ್ದ ಶುಭಂ ಖಾಜುರಿಯಾ ದ್ವಿತೀಯ ಇನ್ನಿಂಗ್ಸ್‌ನಲ್ಲೂ ಉತ್ತಮ ಬ್ಯಾಟಿಂಗ್‌ ಪ್ರದರ್ಶಿಸಿದರು. 
140 ಎಸೆತ ಎದುರಿಸಿದ ಅವರು 78 ರನ್‌ ಗಳಿಸಿ ಗೆಲುವಿನ ಪ್ರಯತ್ನಕ್ಕೆ ಅಮೂಲ್ಯ ಕೊಡುಗೆ ಸಲ್ಲಿಸಿದರು. 
ಅರ್ಹವಾಗಿ ಪಂದ್ಯಶ್ರೇಷ್ಠ ಪ್ರಶಸ್ತಿ ಪಡೆದರು. 
ಬೌಲಿಂಗ್‌ ತಾರೆ ಪರ್ವೇಜ್‌ ರಸೂಲ್‌ 38 ಎಸೆತಗಳಿಂದ 32 ರನ್‌ ಹೊಡೆದರು.. 
ಪಂದ್ಯದ ಮೊದಲ ದಿನವೇ ಜಮ್ಮು ಕಾಶ್ಮೀರ ಪ್ರಾಬಲ್ಯ ಸ್ಥಾಪಿಸಿ ಮೆರೆದಿತ್ತು. 
ರಾಮ್‌ ದಯಾಲ್‌ ಮತ್ತು ವಸೀಮ್‌ ರಾಜ ಅವರ ದಾಳಿಗೆ ಕುಸಿದ ಮುಂಬಯಿ ಮೊದಲ ಇನ್ನಿಂಗ್ಸ್‌ನಲ್ಲಿ 236 ರನ್ನಿಗೆ ಆಲೌಟಾಗಿತ್ತು. 
ದಯಾಲ್‌ ಮತ್ತು ರಾಜ ತಲಾ ಮೂರು ವಿಕೆಟ್‌ ಪಡೆದಿದ್ದರು. 
ಇದಕ್ಕುತ್ತರವಾಗಿ ಶುಭಂ ಖಾಜುರಿಯಾ ಅವರ ಶತಕ ಮತ್ತು ಇಯಾನ್‌ ದೇವ್‌ ಸಿಂಗ್‌ ಅವರ 70 ರನ್‌ ನೆರವಿನಿಂದ  ಜಮ್ಮು ಕಾಶ್ಮೀರ 254 ರನ್‌ ಪೇರಿಸಿ ಇನ್ನಿಂಗ್ಸ್‌ ಮುನ್ನಡೆ ಪಡೆದಿತ್ತು.. 
ದ್ವಿತೀಯ ಇನ್ನಿಂಗ್ಸ್‌ನಲ್ಲೂ ಮುಂಬಯಿ ಬ್ಯಾಟಿಂಗ್‌ ಕುಸಿತ ಅನುಭವಿಸಿತ್ತು. 
ನಾಯಕ ಸೂರ್ಯಕುಮಾರ್‌ ಯಾದವ್‌ ಅವರ ಶತಕದ ಹೊರತಾಗಿಯೂ ಮುಂಬಯಿ 254 ರನ್‌ ಗಳಿಸಿ ಆಲೌಟಾಯಿತು. 
ಇದರಿಂದಾಗಿ ಜಮ್ಮು ಮತ್ತು ಕಾಶ್ಮೀರ ಗೆಲ್ಲಲು 237 ರನ್‌ ತೆಗೆಯುವ ಸವಾಲು ಪಡೆದಿತ್ತು.. 
ಸಂಕ್ಷಿಪ್ತ ಸ್ಕೋರು: ಮುಂಬಯಿ 236 ಮತ್ತು 254; ಜಮ್ಮು ಮತ್ತು ಕಾಶ್ಮೀರ 254 ಮತ್ತು 6 ವಿಕೆಟಿಗೆ 237 (ಶುಭಂ ಖಾಜುರಿಯಾ 78, ಇಯಾನ್‌ ದೇವ್‌ ಸಿಂಗ್‌ 30, ಪರ್ವೇಜ್‌ ರಸೂಲ್‌ 32, ಹರ್‌ದೀಪ್‌ ಸಿಂಗ್‌ 41 ಔಟಾಗದೆ, ವಿಶಾಲ್‌ ದಾಬೋಲ್ಕರ್‌ 66ಕ್ಕೆ 2).. 
ದೊಡ್ಡ ಸಾಧನೆ: ರಸೂಲ್‌ಮುಂಬಯಿ: ಬಲಿಷ್ಠ ಮುಂಬಯಿ ತಂಡವನ್ನು ಮುಂಬಯಿಯಲ್ಲಿ ಸೋಲಿಸಿ ರುವುದು ನಮ್ಮ ತಂಡದ ಬಲುದೊಡ್ಡ ಸಾಧನೆ. 
ಕಳೆದ ಎರಡು ಮೂರು ವರ್ಷಗಳಲ್ಲಿ ನಮ್ಮ ಆಟದ ಗುಣಮಟ್ಟ ಮೇಲೇರುತ್ತಿದೆ. 
ಎಲೈಟ್‌ ವಿಭಾಗದಲ್ಲಿ ಆಡುವುದೇ ಎಂಬ ಪ್ರಶ್ನೆಗೆ ನಾವು ಸರಿಯಾದ ರೀತಿಯಲ್ಲಿ ಉತ್ತರಿಸಿದ್ದೇವೆ ಎಂದು ಜಮ್ಮು ತಂಡದ ಬೌಲರ್‌ ಪರ್ವೇಜ್‌ ರಸೂಲ್‌ ಹೇಳಿದ್ದಾರೆ.. 

--------------------- Summary -----------------------------
ಮುಂಬಯಿ : ರಣಜಿ ಟ್ರೋಫಿ ಪಂದ್ಯದಲ್ಲಿ ಬಲಿಷ್ಠ ಮತ್ತು 40 ಬಾರಿಯ ಚಾಂಪಿಯನ್‌ ಮುಂಬಯಿ ತಂಡವನ್ನು ನಾಲ್ಕು ವಿಕೆಟ್‌ಗಳಿಂದ ಸೋಲಿಸುವ ಮೂಲಕ ಜಮ್ಮು ಮತ್ತು ಕಾಶ್ಮೀರ ತಂಡವು ಇತಿಹಾಸ ನಿರ್ಮಿಸಿದೆ.. 
ಇದೇ ನೆಲದಲ್ಲಿ ಮುಂಬಯಿ ತಂಡವನ್ನು ಪಂದ್ಯ ಆರಂಭದಿಂದಲೇ ಪ್ರಾಬಲ್ಯ ಸ್ಥಾಪಿಸಿ ಬಗ್ಗುಬಡಿಯುವ ಮೂಲಕ ಜಮ್ಮು ಮತ್ತು ಕಾಶ್ಮೀರ 80 ವರ್ಷಗಳ ರಣಜಿ ಕ್ರಿಕೆಟ್‌ನಲ್ಲಿ ಇತಿಹಾಸ ನಿರ್ಮಿಸಿ ಸಂಭ್ರಮಿಸಿದೆ. 
ಇದಕ್ಕುತ್ತರವಾಗಿ ಶುಭಂ ಖಾಜುರಿಯಾ ಅವರ ಶತಕ ಮತ್ತು ಇಯಾನ್‌ ದೇವ್‌ ಸಿಂಗ್‌ ಅವರ 70 ರನ್‌ ನೆರವಿನಿಂದ  ಜಮ್ಮು ಕಾಶ್ಮೀರ 254 ರನ್‌ ಪೇರಿಸಿ ಇನ್ನಿಂಗ್ಸ್‌ ಮುನ್ನಡೆ ಪಡೆದಿತ್ತು.. 
ಸಂಕ್ಷಿಪ್ತ ಸ್ಕೋರು: ಮುಂಬಯಿ 236 ಮತ್ತು 254; ಜಮ್ಮು ಮತ್ತು ಕಾಶ್ಮೀರ 254 ಮತ್ತು 6 ವಿಕೆಟಿಗೆ 237 (ಶುಭಂ ಖಾಜುರಿಯಾ 78, ಇಯಾನ್‌ ದೇವ್‌ ಸಿಂಗ್‌ 30, ಪರ್ವೇಜ್‌ ರಸೂಲ್‌ 32, ಹರ್‌ದೀಪ್‌ ಸಿಂಗ್‌ 41 ಔಟಾಗದೆ, ವಿಶಾಲ್‌ ದಾಬೋಲ್ಕರ್‌ 66ಕ್ಕೆ 2).. 
