ಬೆಂಗಳೂರು: ರಾಜ್ಯದ ಗ್ರಾಮೀಣ ಭಾಗದಲ್ಲಿರುವ ವಸತಿ ರಹಿತರ ಸಂಪೂರ್ಣ ಸಮೀಕ್ಷೆಗೆ ನಿರ್ಧರಿಸಲಾಗಿದೆ ಎಂದು ವಸತಿ ಸಚಿವ ಅಂಬರೀಷ್‌ ಹೇಳಿದ್ದಾರೆ. 
ವಿಧಾನಸೌಧದಲ್ಲಿ ಬುಧವಾರ ಸುದ್ದಿಗಾರರ ಜತೆ ಮಾತನಾಡಿದ ಅವರು, ವಸತಿರಹಿತರ ನಿಖರ ಸಂಖ್ಯೆ ತಿಳಿಯಲು ಈ ಸಮೀಕ್ಷೆಗೆ ತೀರ್ಮಾನಿಸಲಾಗಿದ್ದು, ಇದರಿಂದ ಎಷ್ಟು ಕುಟುಂಬಗಳಿಗೆ ಮನೆ ನಿರ್ಮಿಸಿಕೊಡಬೇಕು ಎಂಬುದರ ಸ್ಪಷ್ಟತೆ ದೊರೆಯಲಿದೆ ಎಂದು ಹೇಳಿದರು.. 
ಜಾತಿವಾರು ಜಣಗಣತಿಯಲ್ಲಿ ವಸತಿ ರಹಿತರ ಗುರುತಿಸುವಿಕೆ ಇದೆಯಾದರೂ ಅದು ವಿಳಂಬವಾಗುವ ಸಾಧ್ಯತೆ ಇರುವುದರಿಂದ ಪ್ರತ್ಯೇಕವಾಗಿಯೇ ವಸತಿರಹಿತರ ಸಮೀಕ್ಷೆ ನಡೆಸುವಂತೆ ಹಿರಿಯ ಶಾಸಕ ರಮೇಶ್‌ಕುಮಾರ್‌ ಜತೆ ನಿಯೋಗದಲ್ಲಿ ತೆರಳಿ ಮುಖ್ಯಮಂತ್ರಿ ಸಿದ್ದರಾಮಯ್ಯ ಅವರನ್ನು ಭೇಟಿ ಮಾಡಿ ಮನವಿ ಸಲ್ಲಿಸಲಾಗುವುದು ಎಂದು ಹೇಳಿದರು. 
ರಮೇಶ್‌ಕುಮಾರ್‌ ಸೇರಿದಂತೆ ತಜ್ಞರ ಮಾರ್ಗದರ್ಶನದಲ್ಲಿ ಸಮೀಕ್ಷೆಯ ರೂಪರೇಷೆ ರಚಿಸಲಾಗಿದೆ. 
ಎರಡು ಸಾವಿರ ಜನಸಂಖ್ಯೆ ಇರುವ ಗ್ರಾಮಗಳು ಹಾಗೂ ಎರಡು ಸಾವಿರಕ್ಕಿಂತ ಹೆಚ್ಚು ಜನಸಂಖ್ಯೆ ಇರುವ ಗ್ರಾಮಗಳು ಎಂಬ ವರ್ಗೀಕರಣದಡಿ ಮನೆ ಇಲ್ಲದ ಎಲ್ಲ ಜಾತಿಯ ಬಡವರನ್ನು ಗುರುತಿಸಿ ವಸತಿರಹಿತರ ಪಟ್ಟಿ ಸಿದ್ಧಪಡಿಸಸಲಾಗುವುದು. 
ನಂತರ ಹಂತ ಹಂತವಾಗಿ ಮನೆ ನಿರ್ಮಿಸಿಕೊಡಲು ಯೋಜನೆ ರೂಪಿಸಿ 2017ರ ವೇಳೆಗೆ ಎಲ್ಲರಿಗೂ ಸೂರು ಕಲ್ಪಿಸುವುದು ಸರ್ಕಾರದ ಗುರಿಯಾಗಿದೆ ಎಂದು ತಿಳಿಸಿದರು.. 
ಈ ಹಿಂದೆ 2000 ಜನಗಣತಿ ಆಧಾರದಲ್ಲಿ ವಸತಿ ರಹಿತರ ಅಂದಾಜು ಮಾಡಲಾಗಿದೆ. 
ಆದರೆ, ಅದು ವೈಜ್ಞಾನಿಕವಾಗಿ ನಡೆದಿಲ್ಲ. 
ಹೀಗಾಗಿ, ವಸತಿರಹಿತರ ಸಂಖ್ಯೆಯಲ್ಲಿ ಗೊಂದಲವಿದೆ ಎಂದು ಹೇಳಿದರು.. 
10 ಸಾವಿರ ಕೋಟಿಗೂ ಹೆಚ್ಚು ಹಣ ಬೇಕು: ಗ್ರಾಮೀಣ ಪ್ರದೇಶದಲ್ಲಿ ಸುಮಾರು 16 ಲಕ್ಷ ವಸತಿರಹಿತ ಕುಟುಂಬಗಳು ಇರಬಹುದು ಎಂಬ ಅಂದಾಜು ಮಾಡಲಾಗಿದ್ದು, 1.20 ಲಕ್ಷ ರೂ. 
ನಂತೆ ಪ್ರತಿ ಮನೆ ನಿರ್ಮಾಣಕ್ಕೆ 10 ಸಾವಿರ ಕೋಟಿಗೂ ಹೆಚ್ಚು ಹಣ ಬೇಕಾಗುತ್ತದೆ. 
ಪ್ರತಿವರ್ಷ ಇಂತಿಷ್ಟು ಹಣ ಎಂದು ನಿಗದಿಪಡಿಸಿದರೆ ಐದು ವರ್ಷಗಳಲ್ಲಿ ಎಲ್ಲರಿಗೂ ಮನೆ ಕಟ್ಟಿಕೊಡುವುದು ಕಷ್ಟದ ಕೆಲಸವಲ್ಲ. 
ಎಲ್ಲ ವಸತಿ ಯೋಜನೆಗಳನ್ನು ಒಂದೇ ಸೂರಿನಡಿ ತಂದು ವಿವಿಧ ಅನುದಾನಗಳನ್ನು ಒಂದೆಡೆ ಸೇರಿಸಿ ವೆಚ್ಚ ಮಾಡಬಹುದು ಎಂದು ತಿಳಿಸಿದರು.. 
ನಗರದಲ್ಲೂ ಸಮೀಕ್ಷೆ: ಗ್ರಾಮೀಣ ಭಾಗದ ನಂತರ ನಗರ ಪ್ರದೇಶಗಳಲ್ಲಿಯೂ ವಸತಿ ರಹಿತರ ಸಮೀಕ್ಷೆ ನಡೆಸಲಾಗುವುದು. 
ನಗರ ಪ್ರದೇಶಗಳಲ್ಲಿ ನಿವೇಶನ ಒದಗಿಸಿ ವೈಯಕ್ತಿಕವಾಗಿ ಮನೆ ನಿರ್ಮಿಸಿಕೊಡಲು ಸಾಧ್ಯವಾಗುವುದಿಲ್ಲ. 
ಅಪಾರ್ಟ್‌ಮೆಂಟ್‌ ನಿರ್ಮಿಸಿಕೊಡಲಾಗುವುದು ಎಂದು ಹೇಳಿದರು.. 
ಕೊಳೆಗೇರಿಗಳಲ್ಲಿ ಸುಸಜ್ಜಿತ ಅಪಾರ್ಟ್‌ಮೆಂಟ್‌ ನಿರ್ಮಿಸಲು ಸರ್ಕಾರ ಸಿದ್ಧವಿದೆ. 
ಆದರೆ, ಅಲ್ಲಿನ ವಾಸಿಗಳು ಜಾಗ ಬಿಟ್ಟುಕೊಡಲು ತಯಾರಿಲ್ಲ. 
ಶಾಲೆ, ಆಟದ ಮೈದಾನ, ಕುಡಿಯುವ ನೀರು, ಒಳಚರಂಡಿ ಸೇರಿದಂತೆ ಉತ್ತಮ ಸೌಲಭ್ಯಸಹಿತ ಮನೆಗಳ ನಿರ್ಮಾಣ ಮಾಡಿಕೊಡುವ ಭರವಸೆ ನೀಡಿದರೂ ಒಪ್ಪುತ್ತಿಲ್ಲ, ಇದರಿಂದ ಸಮಸ್ಯೆಯಾಗಿದೆ. 
ಈ ವಿಚಾರದಲ್ಲಿ ಕೊಳೆಗೇರಿ ವಾಸಿಗಳು ಸ್ವಲ್ಪ ಧಾರಾಳತನ ತೋರಬೇಕು ಎಂದು ಪ್ರಶ್ನೆಯೊಂದಕ್ಕೆ ಉತ್ತರಿಸಿದರು.. 
ಪ್ರಸ್ತುತ ಐದು ವರ್ಷಗಳಲ್ಲಿ ಸರ್ಕಾರ ಹದಿನೈದು ಲಕ್ಷ ಮನೆಗಳ ನಿರ್ಮಾಣದ ಗುರಿ ಹೊಂದಿದ್ದು ಈ ವರ್ಷ ಮೂರು ಲಕ್ಷ ಮನೆ ನಿರ್ಮಾಣಕ್ಕೆ ಯೋಜನೆ ರೂಪಿಸಲಾಗಿದೆ. 
ಆ ಪೈಕಿ ಈಗಾಗಲೇ 1.10 ಲಕ್ಷ ಮನೆಗಳ ನಿರ್ಮಾಣ ಮಾಡಲಾಗಿದೆ. 
ಸಮೀಕ್ಷೆ ನಡೆಸುವುದರಿಂದ ಚಾಲ್ತಿಯಲ್ಲಿರುವ ವಸತಿ ಯೋಜನೆಗಳು ನಿಲ್ಲುವುದಿಲ್ಲ ಎಂದು ಸ್ಪಷ್ಟಪಡಿಸಿದರು. 
ಶಾಸಕ ರಮೇಶ್‌ ಕುಮಾರ್‌ ಉಪಸ್ಥಿತರಿದ್ದರು.. 
ರಾಜ್ಯದಲ್ಲಿ 2 ಸಾವಿರ ಜನಸಂಖ್ಯೆಯುಳ್ಳ 21,966 ಗ್ರಾಮಗಳಿದ್ದು, 1.64 ಲಕ್ಷ ಕುಟುಂಬಗಳಿವೆ. 
ಎರಡು ಸಾವಿರಕ್ಕಿಂತ ಹೆಚ್ಚಿನ ಸಂಖ್ಯೆ ಇರುವ 5558 ಗ್ರಾಮಗಳಿದ್ದು 46.25 ಲಕ್ಷ ಕುಟುಂಬಗಳಿವೆ. 
ಗ್ರಾಮಸಭೆ ಮೂಲಕ ವಸತಿರಹಿತರ ಸಮೀಕ್ಷೆ ನಡೆಯಲಿದೆ.- ಅಂಬರೀಷ್‌, ವಸತಿ ಸಚಿವ . 

--------------------- Summary -----------------------------
ವಿಧಾನಸೌಧದಲ್ಲಿ ಬುಧವಾರ ಸುದ್ದಿಗಾರರ ಜತೆ ಮಾತನಾಡಿದ ಅವರು, ವಸತಿರಹಿತರ ನಿಖರ ಸಂಖ್ಯೆ ತಿಳಿಯಲು ಈ ಸಮೀಕ್ಷೆಗೆ ತೀರ್ಮಾನಿಸಲಾಗಿದ್ದು, ಇದರಿಂದ ಎಷ್ಟು ಕುಟುಂಬಗಳಿಗೆ ಮನೆ ನಿರ್ಮಿಸಿಕೊಡಬೇಕು ಎಂಬುದರ ಸ್ಪಷ್ಟತೆ ದೊರೆಯಲಿದೆ ಎಂದು ಹೇಳಿದರು.. 
ಜಾತಿವಾರು ಜಣಗಣತಿಯಲ್ಲಿ ವಸತಿ ರಹಿತರ ಗುರುತಿಸುವಿಕೆ ಇದೆಯಾದರೂ ಅದು ವಿಳಂಬವಾಗುವ ಸಾಧ್ಯತೆ ಇರುವುದರಿಂದ ಪ್ರತ್ಯೇಕವಾಗಿಯೇ ವಸತಿರಹಿತರ ಸಮೀಕ್ಷೆ ನಡೆಸುವಂತೆ ಹಿರಿಯ ಶಾಸಕ ರಮೇಶ್‌ಕುಮಾರ್‌ ಜತೆ ನಿಯೋಗದಲ್ಲಿ ತೆರಳಿ ಮುಖ್ಯಮಂತ್ರಿ ಸಿದ್ದರಾಮಯ್ಯ ಅವರನ್ನು ಭೇಟಿ ಮಾಡಿ ಮನವಿ ಸಲ್ಲಿಸಲಾಗುವುದು ಎಂದು ಹೇಳಿದರು. 
ಎರಡು ಸಾವಿರ ಜನಸಂಖ್ಯೆ ಇರುವ ಗ್ರಾಮಗಳು ಹಾಗೂ ಎರಡು ಸಾವಿರಕ್ಕಿಂತ ಹೆಚ್ಚು ಜನಸಂಖ್ಯೆ ಇರುವ ಗ್ರಾಮಗಳು ಎಂಬ ವರ್ಗೀಕರಣದಡಿ ಮನೆ ಇಲ್ಲದ ಎಲ್ಲ ಜಾತಿಯ ಬಡವರನ್ನು ಗುರುತಿಸಿ ವಸತಿರಹಿತರ ಪಟ್ಟಿ ಸಿದ್ಧಪಡಿಸಸಲಾಗುವುದು. 
10 ಸಾವಿರ ಕೋಟಿಗೂ ಹೆಚ್ಚು ಹಣ ಬೇಕು: ಗ್ರಾಮೀಣ ಪ್ರದೇಶದಲ್ಲಿ ಸುಮಾರು 16 ಲಕ್ಷ ವಸತಿರಹಿತ ಕುಟುಂಬಗಳು ಇರಬಹುದು ಎಂಬ ಅಂದಾಜು ಮಾಡಲಾಗಿದ್ದು, 1.20 ಲಕ್ಷ ರೂ. 
ಪ್ರಸ್ತುತ ಐದು ವರ್ಷಗಳಲ್ಲಿ ಸರ್ಕಾರ ಹದಿನೈದು ಲಕ್ಷ ಮನೆಗಳ ನಿರ್ಮಾಣದ ಗುರಿ ಹೊಂದಿದ್ದು ಈ ವರ್ಷ ಮೂರು ಲಕ್ಷ ಮನೆ ನಿರ್ಮಾಣಕ್ಕೆ ಯೋಜನೆ ರೂಪಿಸಲಾಗಿದೆ. 
