ವಿಶ್ವಕಪ್‌ ಕ್ರಿಕೆಟ್‌ನಲ್ಲಿ ಅನೇಕ ನಂಬಿಕೆ ಗಳಿವೆ. 
ತವರಿನ ತಂಡ ವಿಶ್ವಕಪ್‌ ಚಾಂಪಿಯನ್‌ ಎನಿಸದು, ಪಾಕಿಸ್ಥಾನ ವಿರುದ್ಧ ಭಾರತ ಸೋಲದು, ದಕ್ಷಿಣ ಆಫ್ರಿಕಾ ಚೋಕರ್ ಹಣೆಪಟ್ಟಿಯಿಂದ ಮುಕ್ತವಾಗದು... 
ಎಂಬುದು ಇವುಗಳಲ್ಲಿ ಕೆಲವು. 
ವಿಶ್ವಕಪ್‌ ಸಾಗಿದಂತೆಲ್ಲ ಈ ನಂಬಿಕೆಗಳೂ ಗಟ್ಟಿಗೊಳ್ಳುತ್ತ ಹೋಗಿವೆ. 
. 
ಆದರೆ ವಿಶ್ವಕಪ್‌ ಕ್ರಿಕೆಟ್‌ನಲ್ಲಿ ಇತಿಹಾಸ ಪುನ ರಾವರ್ತನೆಗೊಳ್ಳುತ್ತ ಹೋಗುತ್ತದೆ ಎಂಬ ನಂಬಿಕೆಯೊಂದನ್ನು ಭಾರತ ಕಳೆದ ಸಲ ಸುಳ್ಳು ಮಾಡಿರುವುದು ಉಲ್ಲೇಖನೀಯ. 
ಮುಂಬಯಿಯಲ್ಲಿ ನಡೆದ ಫೈನಲ್‌ನಲ್ಲಿ ಟೀಮ್‌ ಇಂಡಿಯಾ ಚಾಂಪಿಯನ್‌ ಆಗಿ ಹೊರಹೊಮ್ಮುವ ಮೂಲಕ ತವರಿನ ತಂಡಕ್ಕೆ ಟ್ರೋಫಿ ಒಲಿಯದೆಂಬ ಆವರೆಗಿನ 9 ವಿಶ್ವಕಪ್‌ಗ್ಳ ಇತಿಹಾಸವನ್ನು ಬದಲಿಸಿದೆ. 
. 
ಹಾಗಾದರೆ ಈ ಬಾರಿ ಕಪ್‌ ಎತ್ತುವುದು ಆತಿಥೇಯ ಆಸ್ಟ್ರೇಲಿಯದ ಸರದಿ ಯಾಕಾಗಬಾರದು ಎಂಬ ಪ್ರಶ್ನೆಯೊಂದು ಎಲ್ಲರನ್ನೂ ಕಾಡಲಾರಂಭಿಸಿದೆ. 
ಇದಕ್ಕೆ ಕಾರಣ ಕಾಂಗರೂಗಳ ಪ್ರಚಂಡ ಫಾರ್ಮ್ ಹಾಗೂ ಸಮರ್ಥ ಆಲ್‌ರೌಂಡರ್‌ ಪಡೆ.. 
ಆಸ್ಟ್ರೇಲಿಯದ ವಿಷಯಕ್ಕೆ ಮತ್ತೆ ಬರೋಣ. 
2011ರ ವಿಶ್ವಕಪ್‌ನಲ್ಲಿ ಭಾರತ ನೂತನ ಇತಿಹಾಸ ಬದಲಿಸುವುದಕ್ಕಿಂತ ಮೊದಲು ತವರಿನ ತಂಡಗಳ ಪಯಣ ಎಲ್ಲಿಯ ತನಕ ಸಾಗಿತ್ತು ಎಂಬುದನ್ನು ಅವಲೋಕಿಸೋಣ.. 
ಇಂಗ್ಲೆಂಡಿಗೆ ಅಂಟಿಕೊಂಡ ಶಾಪ.... 
1975ರ ಚೊಚ್ಚಲ ವಿಶ್ವಕಪ್‌ ವೇಳೆ ಇಂಗ್ಲೆಂಡ್‌ ಸೆಮಿಫೈನಲ್‌ನಲ್ಲೇ ಎಡ ವಿತು. 
ಲೀಡ್ಸ್‌ನಲ್ಲಿ ನಡೆದ ಪಂದ್ಯದಲ್ಲಿ ಆಸ್ಟ್ರೇಲಿಯಕ್ಕೆ 4 ವಿಕೆಟ್‌ಗಳಿಂದ ಶರ ಣಾಗಿ ಅಪಾರ ನಿರೀಕ್ಷೆಯಲ್ಲಿದ್ದ ಅಭಿ ಮಾನಿಗಳನ್ನು ನಿರಾಸೆಯಲ್ಲಿ ಕೆಡವಿತು.. 
1979ರ ದ್ವಿತೀಯ ವಿಶ್ವಕಪ್‌ನಲ್ಲಿ ಇಂಗ್ಲೆಂಡ್‌ ಅವಸ್ಥೆ ಅತ್ಯಂತ ಘೋರವಾದದ್ದು. 
ಅದು ಫೈನಲ್‌ ಪ್ರವೇಶಿ ಸಿತು, ವಿಂಡೀಸ್‌ ವಿರುದ್ಧ 11 ರನ್‌ ಅಂತರದಲ್ಲಿ  8 ವಿಕೆಟ್‌ಗಳನ್ನು ಉದು ರಿಸಿಕೊಂಡು ಸೋತಿತು!. 
1983ರಲ್ಲಿ ಇಂಗ್ಲೆಂಡ್‌ ಮತ್ತೆ ಸೆಮಿಫೈನಲ್‌ಗೆ ಏರಿತು. 
ಅಲ್ಲಿ ಭಾರತ ಅಡ್ಡಗಾಲಿಕ್ಕಿತು. 
ಪರಿಣಾಮ, 6 ವಿಕೆಟ್‌ ಸೋಲು. 
ಹೀಗೆ ತವರಿನ ತಂಡಕ್ಕೆ ಕಪ್‌ ಎತ್ತುವ ಭಾಗ್ಯವಿಲ್ಲ ಎಂಬುದನ್ನು ಇಂಗ್ಲೆಂಡ್‌ ಗಟ್ಟಿಗೊಳಿಸಿತು.. 
1987ರಲ್ಲಿ ಭಾರತ-ಪಾಕಿಸ್ಥಾನ ಆತಿಥ್ಯದಲ್ಲಿ ನಡೆದ ವಿಶ್ವಕಪ್‌ ಕತೆ ಗೊತ್ತೇ ಇದೆ. 
ಎರಡೂ ತಂಡಗಳು ಸೆಮಿಫೈನಲ್‌ನಲ್ಲೇ ಎಡವಿದ್ದವು. 
ಆಸ್ಟ್ರೇಲಿಯ ಮೊದಲ ಸಲ ಚಾಂಪಿ ಯನ್‌ ಎನಿಸಿಕೊಂಡಿತು.. 
1992ರಲ್ಲಿ ಆಸ್ಟ್ರೇಲಿಯ- ನ್ಯೂಜಿ ಲ್ಯಾಂಡ್‌ ಆತಿಥ್ಯದಲ್ಲಿ ಪಂದ್ಯಾವಳಿ ಸಾಗಿತು. 
ನ್ಯೂಜಿಲ್ಯಾಂಡ್‌ ಸೆಮಿ ಫೈನಲ್‌ ತನಕವಾದರೂ ಬಂತು. 
ಆದರೆ ಆಸ್ಟ್ರೇಲಿಯ ಲೀಗ್‌ ಹಂತದಲ್ಲೇ ಹೊರಬಿತ್ತು. 
. 
1996 ಇಲ್ಲಿ ಚಾಂಪಿಯನ್‌ ಎನಿಸಿದ್ದು ಆತಿ ಥೇಯ ಶ್ರೀಲಂಕಾವಾದರೂ ಫೈನಲ್‌ ನಡೆ ದದ್ದು ಲಾಹೋರ್‌ನಲ್ಲಿ. 
ಅಂದು ಭಾರತ ಸೆಮಿಫೈನಲ್‌ನಲ್ಲಿ ಎಡವಿತು. 
ಇದಕ್ಕೂ ಮುನ್ನ ಕ್ವಾರ್ಟರ್‌ ಫೈನಲ್‌ನಲ್ಲಿ ಪಾಕಿಸ್ಥಾನವನ್ನು ಕೆಡವಿತು.. 
1999ರಲ್ಲಿ ವಿಶ್ವಕಪ್‌ ಇಂಗ್ಲೆಂಡಿಗೆ ವಾಪಸಾದರೂ ಕ್ರಿಕೆಟ್‌ ಜನಕರು ಶಾಪದಿಂದ ಮುಕ್ತರಾಗಲಿಲ್ಲ. 
ಅದು ಸೂಪರ್‌ ಸಿಕ್ಸ್‌ಗೂ ಏರಲಿಲ್ಲ. 
ಆಸ್ಟ್ರೇಲಿಯ ಎರಡನೇ ಸಲ ಚಾಂಪಿಯನ್‌ ಎನಿಸಿತು.. 
2003ರಲ್ಲಿ ದಕ್ಷಿಣ ಆಫ್ರಿಕಾದ ಪ್ರಧಾನ ಆತಿಥ್ಯದಲ್ಲಿ ಪಂದ್ಯಾವಳಿ ಸಾಗಿತು. 
ಆದರೆ ಹರಿಣಗಳಿಗೆ ಸೂಪರ್‌ ಸಿಕ್ಸ್‌ ಟಿಕೆಟ್‌ ಕೂಡ ಲಭಿಸಲಿಲ್ಲ. 
ಆಸ್ಟ್ರೇಲಿಯ ಟ್ರೋಫಿಯನ್ನು ತನ್ನಲ್ಲೇ ಉಳಿಸಿಕೊಂಡಿತು.. 
2007ರಲ್ಲಿ ವೆಸ್ಟ್‌ ಇಂಡೀಸ್‌ ಸರದಿ. 
ಆತಿಥೇಯ ಕೆರಿಬಿಯನ್ನರು ಸೂಪರ್‌ ಸಿಕ್ಸ್‌ ಹಂತವನ್ನೇನೋ ದಾಟಿದರು. 
ಆದರೆ "ಸೂಪರ್‌-8'ನಲ್ಲಿ ಮುಗ್ಗರಿಸಿ ದರು. 
ಆಸ್ಟ್ರೇಲಿಯ ಹ್ಯಾಟ್ರಿಕ್‌ ಸಾಧಿಸಿ ಮೆರೆದಾಡಿತು.. 
2011ರ ವಿಶ್ವಕಪ್‌ನಲ್ಲಿ ಆತಿಥೇಯ ಭಾರತ "ತವರಿನ ಶಾಪ'ವನ್ನು ವಾಂಖೇಡೆ ಸ್ಟೇಡಿಯಂನಿಂದ ಎತ್ತಿ ಹೊರಗೆಸೆಯಿತು. 
ಈ ಬಾರಿ ಆಸ್ಟ್ರೇಲಿಯ ದಿಂದಲೂ ಇಂಥದೇ ನಿರೀಕ್ಷೆ ಇರಿಸಿಕೊಳ್ಳ ಲಾಗಿದೆ. 
ಆಸೀಸ್‌ ಒಂದು ಸಶಕ್ತ ಏಕದಿನ ತಂಡವಾಗಿ ಹಾಗೂ ಕೂಟದ ಫೇವರಿಟ್‌ ಟೀಮ್‌ ಆಗಿ ಗೋಚರಿ ಸುತ್ತಿರುವುದೇ ಇದಕ್ಕೆ ಕಾರಣ.. 
74ಕ್ಕೆ ಉದುರಿದ ಪಾಕ್‌ ಚಾಂಪಿಯನ್‌ ಆದದ್ದು. 
1992ರ ವಿಶ್ವಕಪ್‌ನಲ್ಲಿ ಪಾಕಿಸ್ಥಾನದ ಸಾಧನೆಯ ಪಾಲು ಎಷ್ಟಿತ್ತೋ ಅದೃಷ್ಟದ ಬೆಂಬಲವೂ ಅಷ್ಟೇ ಇತ್ತು. 
ಬಹುಶಃ ಲೀಗ್‌ ಹಂತದಲ್ಲಿ ಲಕ್‌ ಒಲಿಯದೇ ಹೋಗಿ ದ್ದರೆ ಇಮ್ರಾನ್‌ ಖಾನ್‌ ಬಳಗ ಸೆಮಿಫೈನಲ್‌ ಮುಟ್ಟು ವುದೂ ಅನುಮಾನವಿತ್ತು. 
ಏಕೆಂದರೆ ಲೀಗ್‌ನಲ್ಲಿ 4ನೇ ಸ್ಥಾನಿಯಾಗಿ ಹೊರಹೊಮ್ಮಿದ ಪಾಕಿಸ್ಥಾನಕ್ಕೂ 5-6ನೇ ಸ್ಥಾನದಲ್ಲಿದ್ದ ಆಸ್ಟ್ರೇಲಿಯ ಮತ್ತು ವೆಸ್ಟ್‌ ಇಂಡೀಸಿನ ಅಂಕಗಳಿಗೂ ಇದ್ದ ವ್ಯತ್ಯಾಸ ಕೇವಲ ಒಂದು ಮಾತ್ರ.. 
ಪಾಕಿಸ್ಥಾನಕ್ಕೆ ಎಲ್ಲಿ ಅಂಕದ ಲಾಭ ಕಂಡಿತು ಎಂಬ ಪ್ರಶ್ನೆಗೆ ಉತ್ತರವಾಗುವುದು ಅಡಿಲೇಡ್‌ ಓವಲ್‌ನಲ್ಲಿ ಮಾ. 
ಒಂದರಂದು ನಡೆದ ಇಂಗ್ಲೆಂಡ್‌ ಎದುರಿನ ಲೀಗ್‌ ಪಂದ್ಯ. 
ಇಲ್ಲಿ ಬ್ಯಾಟಿಂಗಿಗೆ ಇಳಿಸಲ್ಪಟ್ಟ ಪಾಕಿಸ್ಥಾನ 40.2 ಓವರ್‌ಗಳಲ್ಲಿ ಜುಜುಬಿ 74 ರನ್ನಿಗೆ ಆಲೌಟ್‌ ಆಗಿತ್ತು.. 
ಈ ಪಂದ್ಯವನ್ನು ಗೆಲ್ಲುವುದು ಇಂಗ್ಲೆಂಡಿಗೆ ಸವಾಲೇ ಆಗಿರಲಿಲ್ಲ. 
ಆದರೆ ಅದು 8 ಓವರ್‌ಗಳಲ್ಲಿ ಒಂದು ವಿಕೆಟಿಗೆ 24 ರನ್‌ ಮಾಡಿದ ವೇಳೆ ಮಳೆ ಸುರಿಯಿತು. 
ಈ ಮಳೆ ನಿಲ್ಲಲೇ ಇಲ್ಲ. 
ಪಂದ್ಯ ರದ್ದುಗೊಂಡಿತು. 
. 
ಅಂಕಗಳನ್ನು ಹಂಚಲಾಯಿತು. 
ಸೋಲನ್ನು ಖಚಿತ ಪಡಿಸಿಕೊಂಡಿದ್ದ ಪಾಕ್‌ ಒಂದು ಅಂಕ ಗಿಟ್ಟಿಸಿತು. 
ಮುಂದಿನದು ಇತಿಹಾಸ.. 
ಫೈನಲ್‌ನಲ್ಲಿ ಪಾಕಿಸ್ಥಾನ-ಇಂಗ್ಲೆಂಡ್‌ ತಂಡಗಳೇ ಮುಖಾಮುಖೀಯಾದವು. 
ಆದರೂ ಇಂಗ್ಲೆಂಡಿಗೆ ನಸೀಬು ಕೈಕೊಟ್ಟಿತು!. 

--------------------- Summary -----------------------------
ತವರಿನ ತಂಡ ವಿಶ್ವಕಪ್‌ ಚಾಂಪಿಯನ್‌ ಎನಿಸದು, ಪಾಕಿಸ್ಥಾನ ವಿರುದ್ಧ ಭಾರತ ಸೋಲದು, ದಕ್ಷಿಣ ಆಫ್ರಿಕಾ ಚೋಕರ್ ಹಣೆಪಟ್ಟಿಯಿಂದ ಮುಕ್ತವಾಗದು... 
ಆದರೆ ವಿಶ್ವಕಪ್‌ ಕ್ರಿಕೆಟ್‌ನಲ್ಲಿ ಇತಿಹಾಸ ಪುನ ರಾವರ್ತನೆಗೊಳ್ಳುತ್ತ ಹೋಗುತ್ತದೆ ಎಂಬ ನಂಬಿಕೆಯೊಂದನ್ನು ಭಾರತ ಕಳೆದ ಸಲ ಸುಳ್ಳು ಮಾಡಿರುವುದು ಉಲ್ಲೇಖನೀಯ. 
ಮುಂಬಯಿಯಲ್ಲಿ ನಡೆದ ಫೈನಲ್‌ನಲ್ಲಿ ಟೀಮ್‌ ಇಂಡಿಯಾ ಚಾಂಪಿಯನ್‌ ಆಗಿ ಹೊರಹೊಮ್ಮುವ ಮೂಲಕ ತವರಿನ ತಂಡಕ್ಕೆ ಟ್ರೋಫಿ ಒಲಿಯದೆಂಬ ಆವರೆಗಿನ 9 ವಿಶ್ವಕಪ್‌ಗ್ಳ ಇತಿಹಾಸವನ್ನು ಬದಲಿಸಿದೆ. 
2011ರ ವಿಶ್ವಕಪ್‌ನಲ್ಲಿ ಭಾರತ ನೂತನ ಇತಿಹಾಸ ಬದಲಿಸುವುದಕ್ಕಿಂತ ಮೊದಲು ತವರಿನ ತಂಡಗಳ ಪಯಣ ಎಲ್ಲಿಯ ತನಕ ಸಾಗಿತ್ತು ಎಂಬುದನ್ನು ಅವಲೋಕಿಸೋಣ.. 
ಏಕೆಂದರೆ ಲೀಗ್‌ನಲ್ಲಿ 4ನೇ ಸ್ಥಾನಿಯಾಗಿ ಹೊರಹೊಮ್ಮಿದ ಪಾಕಿಸ್ಥಾನಕ್ಕೂ 5-6ನೇ ಸ್ಥಾನದಲ್ಲಿದ್ದ ಆಸ್ಟ್ರೇಲಿಯ ಮತ್ತು ವೆಸ್ಟ್‌ ಇಂಡೀಸಿನ ಅಂಕಗಳಿಗೂ ಇದ್ದ ವ್ಯತ್ಯಾಸ ಕೇವಲ ಒಂದು ಮಾತ್ರ.. 
ಆದರೆ ಅದು 8 ಓವರ್‌ಗಳಲ್ಲಿ ಒಂದು ವಿಕೆಟಿಗೆ 24 ರನ್‌ ಮಾಡಿದ ವೇಳೆ ಮಳೆ ಸುರಿಯಿತು. 
