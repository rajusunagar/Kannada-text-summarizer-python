ಕೋಲ್ಕತಾ: ಅನುಮಾನವೇ ಇಲ್ಲ, ಮಾರ್ಲಾನ್‌ ಸಾಮ್ಯುಯೆಲ್ಸ್‌ ವೆಸ್ಟ್‌ ಇಂಡೀಸಿನ ವಿಶ್ವಕಪ್‌ ಗೆಲುವಿನ ರೂವಾರಿ. 
ಇದಕ್ಕಾಗಿ ಅವರು ಸಂಭ್ರಮಿಸಬೇಕಾದುದು ಸಹಜ. 
ಆದರೆ ತೀರಾ ಸಂತೋಷದಿಂದ ಅಥವಾ ಬೇರೆಯವರ ಮೇಲಿನ ಅಸಮಾಧಾನದಿಂದ ಮಾಡಬಾರದ ಕೆಲಸವನ್ನು ಮಾಡಿದರೆ ಅದು ಸಭ್ಯತೆಯ ಲಕ್ಷಣವೆನಿಸದು. 
ಇದರಿಂದ ಆತನ ಸಾಧನೆಗೆ ನಯಾ ಪೈಸೆಯಷ್ಟೂ ಬೆಲೆ ಉಳಿಯದು!. 
ರವಿವಾರ ವೆಸ್ಟ್‌ ಇಂಡೀಸ್‌ ತಂಡ ವಿಶ್ವಕಪ್‌ ಗೆದ್ದ ಬಳಿಕ ನಡೆದ ಪತ್ರಿಕಾಗೋಷ್ಠಿಯಲ್ಲಿ ಈ ಮಾರ್ಲಾನ್‌ ಸಾಮ್ಯುಯೆಲ್ಸ್‌ ಏನು ಮಾಡಿದರು ನೋಡಿ... 
ತಮ್ಮ ಎರಡೂ ಕಾಲುಗಳನ್ನು ಮೇಜಿನ ಮೇಲಿರಿಸಿ ದರ್ಪದಿಂದ ವರ್ತಿಸಿದ್ದಾರೆ. 
ಅವರ ವರ್ತನೆ ಎಲ್ಲರ ಕೆಂಗಣ್ಣಿಗೆ ಗುರಿಯಾಗಿದೆ.. 
ಅಂತಾರಾಷ್ಟ್ರೀಯ ಮಟ್ಟದ ಕ್ರೀಡಾಪಟುವೋರ್ವ ತಮ್ಮನ್ನು ಅನುಸರಿಸುವ ಅಭಿಮಾನಿಗಳಿಗೆ ಆದರ್ಶಪ್ರಾಯವಾಗಿರಬೇಕು. 
ಅದರಲ್ಲೂ "ಜಂಟ್ಲಮನ್‌ ಗೇಮ್‌' ಎನಿಸಿದ ಕ್ರಿಕೆಟ್‌ನಲ್ಲಿ ಆಟಗಾರನೊಬ್ಬ ಮಾಧ್ಯಮದವರ ಮುಂದೆ ದರ್ಪ, ಅಸಹನೆ ತೋರಿದನೆಂದರೆ ಆತನ ಸಾಧನೆಗೆ ಎಲ್ಲಿ ಬೆಲೆ ಬಂತು?. 
ಮೊದಲ ಪ್ರಶ್ನೆ ಕೇಳುವ ಮುನ್ನವೇ ಮಾರ್ಲಾನ್‌ ಸಾಮ್ಯುಯೆಲ್ಸ್‌ ಮೇಜಿನ ಮೇಲೆ ಕಾಲನ್ನೆತ್ತಿ ಇರಿಸಿದ್ದರು. 
ಎದುರಿಗೇ ಕ್ಯಾಮರಾಗಳಿದ್ದರೂ, ಈ ಕಾರ್ಯಕ್ರಮ ಇಡೀ ಕ್ರಿಕೆಟ್‌ ಜಗತ್ತಿನಾದ್ಯಂತ ನೇರ ಪ್ರಸಾರ ಕಾಣುತ್ತಿದ್ದರೂ "ಸ್ಯಾಮ್‌' ಮಾತ್ರ ಇದ್ಯಾವುದರ ಗೊಡವೆಯಲ್ಲೇ ಇರಲಿಲ್ಲ. 
ಕ್ರಿಕೆಟ್‌ ಆಟಗಾರನ ನಡವಳಿಕೆ ಈ ಮಟ್ಟಕ್ಕೆ ಇಳಿದಿರುವುದು ನಿಜಕ್ಕೂ ವಿಷಾದನೀಯ.. 
ಸಾಮಾನ್ಯವಾಗಿ ಪತ್ರಿಕಾಗೋಷ್ಠಿಯಲ್ಲಿ ತಂಡದ ಮೀಡಿಯಾ ಮ್ಯಾನೇಜರ್‌ ಆಟಗಾರರ ಜತೆ ಉಪಸ್ಥಿತರಿರುತ್ತಾರೆ. 
ಡ್ಯಾರನ್‌ ಸಮ್ಮಿ ಮಾತಾಡುವಾಗ ಮಾಧ್ಯಮ ಮ್ಯಾನೇಜರ್‌ ಹಾಜರಿದ್ದರು. 
ಆದರೆ ಸಾಮ್ಯುಯೆಲ್ಸ್‌ ಮಾತ್ರ ಒಬ್ಬರೇ ಬಂದಿದ್ದರು. 
ಅಷ್ಟೇ ಅಲ್ಲ, ಇಂಗ್ಲೆಂಡ್‌ ನಾಯಕ ಎವೋನ್‌ ಮಾರ್ಗನ್‌ ಅವರಿಗೆ ಪತ್ರಕರ್ತರು ಕೊನೆಯ ಪ್ರಶ್ನೆ ಕೇಳಿ ಮುಗಿಸುವಷ್ಟರಲ್ಲಿ ಕಾದು ಕುಳಿತ್ತಿದ್ದ ಸಾಮ್ಯುಯೆಲ್ಸ್‌ ಹಾಜರಾಗಿದ್ದರು. 
ಮೊದಲ ಪ್ರಶ್ನೆ ಕೇಳುವ ಮೊದಲೇ ಅವರ ಕಾಲುಗಳು ಮೇಜಿನ ಮೇಲಿದ್ದವು!. 
ಮಾಧ್ಯಮದವರ ಮೇಲೇಕೆ ಕೋಪ?ಅಷ್ಟಕ್ಕೂ ಸಾಮ್ಯುಯೆಲ್ಸ್‌ ಅವರಿಗೆ ಮಾಧ್ಯಮದವರ ಮೇಲೆ ಯಾಕಾಗಿ ದ್ವೇಷ ಇತ್ತು ಎಂಬ ಪ್ರಶ್ನೆ ಈ ಸಂದರ್ಭದಲ್ಲಿ ಕಾಡದೇ ಇರದು. 
ಆಗ "ಪ್ರಕರಣ' ಕೆಲವು ವರ್ಷಗಳ ಹಿಂದಕ್ಕೊಡುತ್ತದೆ.. 
ಭಾರತೀಯ ಬುಕ್ಕಿಯೊಬ್ಬನ ಜತೆ ಸಂಪರ್ಕ ಹೊಂದಿದ್ದ ಕಾರಣಕ್ಕಾಗಿ ಸಾಮ್ಯುಯೆಲ್ಸ್‌ ಭಾರತದ ಪೊಲೀಸರ ಪಾಲಿನ "ಮೋಸ್ಟ್‌ ವಾಂಟೆಡ್‌' ಆರೋಪಿಯಾಗಿದ್ದರು. 
ಭಾರತಕ್ಕೆ ಕಾಲಿಟ್ಟಿದ್ದೇ ಆದರೆ ಅವರನ್ನು ಬಂಧಿಸಿ ನ್ಯಾಯಾಂಗ ವಿಚಾರಣೆಗೊಳಪಡಿಸಲಾಗುತ್ತಿತ್ತು. 
ಹೀಗಾಗಿ ಭಾರತ ಪ್ರವಾಸವನ್ನು ಅವರು ತಪ್ಪಿಸಿಕೊಳ್ಳುತ್ತಲೇ ಇದ್ದರು. 
ಈ ಸಂದರ್ಭದಲ್ಲಿ ಮಾಧ್ಯಮದವರ ಪಾಲಿಗೆ "ಸ್ಯಾಮ್‌' ಖಳನಾಗಿ ಗೋಚರಿಸಿದ್ದರು. 
ತಾಕತ್ತಿದ್ದರೆ ಈಗ ನನ್ನನ್ನು ಬಂಧಿಸಿ ನೋಡೋಣ ಎಂಬಂತಿತ್ತು ಅವರ ರವಿವಾರದ ನಡವಳಿಕೆ!. 
 ಮಂಡಳಿಯನ್ನು ಜಾಡಿಸಿದ ಸಮ್ಮಿಆದರೆ ವಿಂಡೀಸ್‌ ಕ್ರಿಕೆಟಿಗರ ಅಸಮಾಧಾನವಿದ್ದುದು ತಮ್ಮದೇ ಕ್ರಿಕೆಟ್‌ ಮಂಡಳಿ ಮೇಲೆ. 
ವಿಶ್ವಕಪ್‌ ಗೆಲುವಿನ ಬಳಿಕ ನಾಯಕ ಡ್ಯಾರನ್‌ ಸಮ್ಮಿ ಮತ್ತು ಆಲ್‌ರೌಂಡರ್‌ ಡ್ಯಾರನ್‌ ಬ್ರಾವೊ ವಿಂಡೀಸ್‌ ಮಂಡಳಿಯನ್ನು ಚೆನ್ನಾಗಿ ಜಾಡಿಸುವ ಮೂಲಕ ಇದನ್ನು ಹೊರಗೆಹಿದ್ದರು. 
ಆದರೆ ಸಾಮ್ಯುಯೆಲ್ಸ್‌ ಮಾತ್ರ ಬೇರೆಯೇ "ಮೂಡ್‌'ನಲ್ಲಿದ್ದಂತಿತ್ತು.. 
ತಮ್ಮ ಭಾವನಾತ್ಮಕ ಭಾಷಣದಲ್ಲಿ ಸಮ್ಮಿ, ಮಂಡಳಿ ಮತ್ತು ಆಟಗಾರರ ಸಂಘರ್ಷ ಇನ್ನೂ ಮುಗಿದಿಲ್ಲ, ಭಿನ್ನಾಭಿಪ್ರಾಯ ಇನ್ನೂ ಜಾರಿಯಲ್ಲಿದೆ ಎಂಬ ರೀತಿಯಲ್ಲೇ ಮಾತಾಡಿದ್ದರು. 
ತಾನಿನ್ನು ವೆಸ್ಟ್‌ ಇಂಡೀಸ್‌ ಪರ ಯಾವಾಗ ಆಡುತ್ತೇನೋ ಗೊತ್ತಿಲ್ಲ ಎಂದು ಸಮ್ಮಿ ಹೇಳಿದ್ದೇ ಇದಕ್ಕೆ ಸಾಕ್ಷಿ.. 
ಡ್ವೇನ್‌ ಬ್ರಾವೊ ಕೂಡ ವಿಂಡೀಸ್‌ ಮಂಡಳಿಯನ್ನು ತರಾಟೆಗೆ ತೆಗೆದುಕೊಂಡರು. 
"ವೆಸ್ಟ್‌ ಇಂಡೀಸ್‌ ಕ್ರಿಕೆಟ್‌ ಸಮರ್ಥರ ಕೈಯಲ್ಲಿಲ್ಲ. 
ವಿಶ್ವಕಪ್‌ ಗೆದ್ದ ಬಳಿಕ ನಾವು ಡಬ್ಲ್ಯುಐಸಿಬಿಯ ಅಧಿಕಾರಿಗಳಿಂದಾಗಲಿ, ನಿರ್ದೇಶಕರಿಂದಾಗಲಿ ಒಂದೇ ಒಂದು ಅಭಿನಂದನೆಯ ಕರೆಯನ್ನು ಸ್ವೀಕರಿಸಿಲ್ಲ. 
ಇದು ಖಂಡಿತವಾಗಿಯೂ ಒಳ್ಳೆಯ ಬೆಳವಣಿಗೆ ಅಲ್ಲ. 
ನಾವು ಈ ಪಂದ್ಯಾವಳಿಯಲ್ಲಿ ಚಾಂಪಿಯನ್‌ ಆಗುವುದು ಅವರಿಗೆ ಅನುಮಾನವಿದ್ದಂತಿತ್ತು ಅಥವಾ ಈ ಗೆಲುವು ಅವರಿಗೆ ಇಷ್ಟವಿಲ್ಲದೇ ಇದ್ದಿರಬಹುದು. 
ಆದರೆ ನಮಗೆ ವಿಂಡೀಸ್‌ ಕ್ರಿಕೆಟ್‌ ಮಂಡಳಿಗಿಂತ ಬಿಸಿಸಿಐ ಹೆಚ್ಚು ಬೆಂಬಲ ನೀಡಿದೆ...' ಎಂದು ಬ್ರಾವೊ ಹೇಳಿದ್ದರು.. 

--------------------- Summary -----------------------------
ರವಿವಾರ ವೆಸ್ಟ್‌ ಇಂಡೀಸ್‌ ತಂಡ ವಿಶ್ವಕಪ್‌ ಗೆದ್ದ ಬಳಿಕ ನಡೆದ ಪತ್ರಿಕಾಗೋಷ್ಠಿಯಲ್ಲಿ ಈ ಮಾರ್ಲಾನ್‌ ಸಾಮ್ಯುಯೆಲ್ಸ್‌ ಏನು ಮಾಡಿದರು ನೋಡಿ... 
ಎದುರಿಗೇ ಕ್ಯಾಮರಾಗಳಿದ್ದರೂ, ಈ ಕಾರ್ಯಕ್ರಮ ಇಡೀ ಕ್ರಿಕೆಟ್‌ ಜಗತ್ತಿನಾದ್ಯಂತ ನೇರ ಪ್ರಸಾರ ಕಾಣುತ್ತಿದ್ದರೂ "ಸ್ಯಾಮ್‌' ಮಾತ್ರ ಇದ್ಯಾವುದರ ಗೊಡವೆಯಲ್ಲೇ ಇರಲಿಲ್ಲ. 
ಅಷ್ಟೇ ಅಲ್ಲ, ಇಂಗ್ಲೆಂಡ್‌ ನಾಯಕ ಎವೋನ್‌ ಮಾರ್ಗನ್‌ ಅವರಿಗೆ ಪತ್ರಕರ್ತರು ಕೊನೆಯ ಪ್ರಶ್ನೆ ಕೇಳಿ ಮುಗಿಸುವಷ್ಟರಲ್ಲಿ ಕಾದು ಕುಳಿತ್ತಿದ್ದ ಸಾಮ್ಯುಯೆಲ್ಸ್‌ ಹಾಜರಾಗಿದ್ದರು. 
ಮಾಧ್ಯಮದವರ ಮೇಲೇಕೆ ಕೋಪ?ಅಷ್ಟಕ್ಕೂ ಸಾಮ್ಯುಯೆಲ್ಸ್‌ ಅವರಿಗೆ ಮಾಧ್ಯಮದವರ ಮೇಲೆ ಯಾಕಾಗಿ ದ್ವೇಷ ಇತ್ತು ಎಂಬ ಪ್ರಶ್ನೆ ಈ ಸಂದರ್ಭದಲ್ಲಿ ಕಾಡದೇ ಇರದು. 
ವಿಶ್ವಕಪ್‌ ಗೆಲುವಿನ ಬಳಿಕ ನಾಯಕ ಡ್ಯಾರನ್‌ ಸಮ್ಮಿ ಮತ್ತು ಆಲ್‌ರೌಂಡರ್‌ ಡ್ಯಾರನ್‌ ಬ್ರಾವೊ ವಿಂಡೀಸ್‌ ಮಂಡಳಿಯನ್ನು ಚೆನ್ನಾಗಿ ಜಾಡಿಸುವ ಮೂಲಕ ಇದನ್ನು ಹೊರಗೆಹಿದ್ದರು. 
ನಾವು ಈ ಪಂದ್ಯಾವಳಿಯಲ್ಲಿ ಚಾಂಪಿಯನ್‌ ಆಗುವುದು ಅವರಿಗೆ ಅನುಮಾನವಿದ್ದಂತಿತ್ತು ಅಥವಾ ಈ ಗೆಲುವು ಅವರಿಗೆ ಇಷ್ಟವಿಲ್ಲದೇ ಇದ್ದಿರಬಹುದು. 
