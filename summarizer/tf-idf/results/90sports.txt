ಬಲಾಬಲದ ಲೆಕ್ಕಾಚಾರದಲ್ಲಿ ಈ ಬಾರಿಯ ವಿಶ್ವಕಪ್‌ ಪಂದ್ಯಾವಳಿಯ ಮೊದಲ 3 ತಂಡಗಳ ಆಯ್ಕೆ ಸಮಸ್ಯೆಯೇ ಅಲ್ಲ. 
ದಕ್ಷಿಣ ಆಫ್ರಿಕಾ, ಆಸ್ಟ್ರೇಲಿಯ ಮತ್ತು ನ್ಯೂಜಿಲ್ಯಾಂಡ್‌ ತನ್ನಿಂತಾನಾಗಿ ಈ ಸ್ಥಾನವನ್ನು ಅಲಂಕರಿಸುತ್ತವೆ. 
ಅನೇಕರ ಲೆಕ್ಕಾಚಾರದ ಪ್ರಕಾರ ಈ ಮೂರು ತಂಡಗಳ ಸೆಮಿಫೈನಲ್‌ ಪ್ರವೇಶ ಖಚಿತ. 
ಆದರೆ ಉಪಾಂತ್ಯ ಪ್ರವೇಶಿಸಬಲ್ಲ 4ನೇ ತಂಡ ಯಾವುದು ಎನ್ನುವುದು ನಿಜಕ್ಕೂ ತಲೆ ಕೊರೆಯುವ ಸಂಗತಿ.. 
ಮೊನ್ನೆ ಮೊನ್ನೆಯ ತನಕ ಪಾಕಿಸ್ಥಾನ ಈ ಸ್ಥಾನ ತುಂಬೀತೆಂಬ ನಿರೀಕ್ಷೆ ಇತ್ತು. 
ಆದರೆ ನ್ಯೂಜಿಲ್ಯಾಂಡ್‌ ವಿರುದ್ಧ ಮಿಸ್ಬಾ ಪಡೆ ತೋರಿದ ನಿರ್ವಹಣೆ ಅನೇಕ ಅನುಮಾನಗಳನ್ನು ಹುಟ್ಟುಹಾಕಿದೆ. 
ಇಂಗ್ಲೆಂಡಿಗೂ ಸೆಮಿ ಬಾಗಿಲು ತೆರೆದೀತೆಂದು ಭಾವಿಸಲಾಗಿತ್ತಾದರೂ ತ್ರಿಕೋನ ಸರಣಿಯ ಸೋಲು ಮಾರ್ಗನ್‌ ಪಡೆಯನ್ನೇಕೋ ಸಂಶಯದಿಂದಲೇ ನೋಡುವಂತೆ ಮಾಡಿದೆ.. 
ಉಳಿದದ್ದು ಶ್ರೀಲಂಕಾ. 
ಕಳೆದೆರಡು ವಿಶ್ವಕಪ್‌ಗ್ಳಲ್ಲಿ ಫೈನಲ್‌ ಹಂತಕ್ಕೆ ಬಂದೂ ಸೋತ ನತದೃಷ್ಟ ತಂಡವಿದು. 
ವಿಶ್ವಕಪ್‌ಗ್ೂ ಮುನ್ನ ನ್ಯೂಜಿಲ್ಯಾಂಡ್‌ ನೆಲದಲ್ಲೇ 7 ಪಂದ್ಯಗಳ ಏಕದಿನ ಸರಣಿಯನ್ನಾಡುವ ಚಿನ್ನದಂಥ ಅವಕಾಶ ಲಂಕೆಗೆ ಎದುರಾದುದೊಂದು ಪ್ಲಸ್‌ಪಾಯಿಂಟ್‌. 
ಸರಣಿ ಸೋತರೂ ಸಾಧಿಸಿದ ಕೆಲವು ಗೆಲುವುಗಳನ್ನು ಕಡೆಗಣಿಸುವಂತಿಲಿಲ್ಲ. 
ಇದರಿಂದ ಕಿವೀಸ್‌ ನೆಲದಲ್ಲಿ ತವರಿನ ತಂಡವನ್ನು ಹೊರತುಪಡಿಸಿ ಉಳಿದ ತಂಡಗಳನ್ನು ಎದುರಿಸಲು ಹೆಚ್ಚಿನ ಆತ್ಮವಿಶ್ವಾಸ ಲಭಿಸಿದ್ದಂತೂ ಸತ್ಯ.. 
ಬ್ಯಾಟಿಂಗ್‌ ಅನುಭವಿಗಳು. 
ಶ್ರೀಲಂಕಾದ ಶಕ್ತಿ ಅಡಗಿರುವುದೇ ಬ್ಯಾಟಿಂಗ್‌ನಲ್ಲಿ. 
ಆದರೆ ಇದು ಅನುಭವಿ ತ್ರಿವಳಿಗಳಾದ ದಿಲ್ಶನ್‌, ಸಂಗಕ್ಕರ ಮತ್ತು ಜಯವರ್ಧನ ಅವರಿಗಷ್ಟೇ ಮೀಸಲೇನೋ ಎಂಬಂತಿದೆ. 
ಹೆಚ್ಚು ಕಡಿಮೆ ಪ್ರತಿ ಪಂದ್ಯದಲ್ಲೂ ಇವರಲ್ಲೊಬ್ಬರು ಕ್ರೀಸ್‌ ಆಕ್ರಮಿಸಿಕೊಂಡೇ ಇರುತ್ತಾರೆ. 
ಅಂದಹಾಗೆ ಈ ಮೂವರಿಗೂ ಇದು ವಿದಾಯದ ವಿಶ್ವಕಪ್‌ ಎಂಬುದನ್ನು ಮರೆಯುವಂತಿಲ್ಲ.. 
ಆದರೆ ಲಂಕೆಯ ಬ್ಯಾಟಿಂಗ್‌ ಒಟ್ಟಾಗಿ ಕ್ಲಿಕ್‌ ಆಗಬೇಕಾದರೆ ಉಳಿದವರ ಬೆಂಬಲ ಅಗತ್ಯ. 
ಇಲ್ಲಿ ಗೋಚರಿಸುವ ಹೆಸರುಗಳೆಂದರೆ ಕರುಣಾರತ್ನೆ, ಚಂಡಿಮಾಲ್‌, ತಿರಿಮನ್ನೆ. 
ನಾಯಕ ಮ್ಯಾಥ್ಯೂಸ್‌ ಅವರಲ್ಲಿ ಲೀಡರ್‌ಶಿಪ್‌ ಸ್ಕಿಲ್‌' ಅಷ್ಟಾಗಿ ಇಲ್ಲದೇ ಹೋದರೂ ಒತ್ತಡ ನಿಭಾಯಿಸಬಲ್ಲ ಛಾತಿಯಂತೂ ಇದೆ. 
ಕೆಳ ಕ್ರಮಾಂಕದಲ್ಲಿ ಇವರೊಂದಿಗೆ ತಿಸರ ಪೆರೆರ ಸಿಡಿದರೆ ಲಂಕೆಗೆ ಅದು ಬೋನಸ್‌. 
ಮಾಲಿಂಗ ಫಿಟ್‌ ಆದರೆ ಬೂಸ್ಟ್‌. 
ಶ್ರೀಲಂಕಾದ ಬೌಲಿಂಗ್‌ ಇತಿಹಾಸವನ್ನೊಮ್ಮೆ ನೀಡಿ. 
ಇಲ್ಲಿನ ಸ್ಟಾರ್‌ ಬೌಲರ್‌ಗಳೆಲ್ಲರೂ ರನ್‌ ನೀಡುವಲ್ಲಿ ಕಂಜೂಸುತನ ತೋರಿಸಿಯೇ ವಿಕೆಟ್‌ ಕೀಳುತ್ತಿದ್ದರು. 
ಉದಾಹರಣೆಗೆ ವಾಸ್‌, ಮುರಳೀಧರನ್‌. 
ಆದರೆ ಈ ತಂಡದಲ್ಲಿ ಅಂಥ ಯಾವುದೇ ತಳಿ' ಕಾಣಿಸುತ್ತಿಲ್ಲ. 
ವಿಕೆಟ್‌ ಕೀಳುತ್ತಾರಾದರೂ ರನ್‌ ನೀಡುವಲ್ಲಿ ಧಾರಾಳತನ ತೋರುತ್ತಾರೆ.. 
ವೇಗದ ವಿಭಾಗದಲ್ಲಿ ಅನುಭವಿ ಕುಲಶೇಖರ ಇದ್ದಾರೆ. 
ಆದರೆ ಅಪಾಯಕಾರಿಯಾಗಿ ಗೋಚರಿಸುತ್ತಿಲ್ಲ. 
ಧಮ್ಮಿಕ ಪ್ರಸಾದ್‌, ಸುರಂಗ ಲಕ್ಮಲ್‌ ಎಸೆತಗಳಲ್ಲಿ ಧಮ್‌ ಇದೆಯೇ ಎಂಬುದೊಂದು ಪ್ರಶ್ನೆ. 
ಈ ಎಲ್ಲ ಸಮಸ್ಯೆ ನಿವಾರಣೆಯಾಗಬೇಕಾದರೆ ಲಗೋರಿ ಬೌಲರ್‌ ಲಸಿತ ಮಾಲಿಂಗ್‌ ಪೂರ್ತಿ ಫಿಟ್‌ನೆಸ್‌ನೊಂದಿಗೆ ಆಡಲಿಳಿಯಬೇಕು. 
ಇದು ಲಂಕೆಗೆ ನಿಜವಾದ ಬೂಸ್ಟ್‌ ಆಗಲಿದೆ.. 
ವಿಶ್ವಕಪ್‌ಗಾಗಿ ಲಂಕಾ ಮೂವರು ಸ್ಪಿನ್ನರ್‌ಗಳನ್ನು ಹೊತ್ತುತಂದಿದೆ. 
ರಂಗನ ಹೆರಾತ್‌, ಸಚಿತ್ರಾ ಸೇನಾನಾಯಕೆ ಮತ್ತು ಜೀವನ್‌ ಮೆಂಡಿಸ್‌. 
ಕಿವೀಸ್‌-ಆಸೀಸ್‌ ಟ್ರ್ಯಾಕ್‌ಗಳಲ್ಲಿ ಇವರು ಎಷ್ಟರ ಮಟ್ಟಿಗೆ ಕ್ಲಿಕ್‌ ಆದಾರು ಎಂಬುದೊಂದು ಪ್ರಶ್ನೆ. 
ಆದರೂ ಲಂಕೆಗೆ ಸೆಮಿಫೈನಲ್‌ ಬಾಗಿಲೊಂದು ತೆರೆದೀತೆಂಬುದು ಕ್ರಿಕೆಟ್‌ ಪಂಡಿತರ ಲೆಕ್ಕಾಚಾರ.. 

--------------------- Summary -----------------------------
ಬಲಾಬಲದ ಲೆಕ್ಕಾಚಾರದಲ್ಲಿ ಈ ಬಾರಿಯ ವಿಶ್ವಕಪ್‌ ಪಂದ್ಯಾವಳಿಯ ಮೊದಲ 3 ತಂಡಗಳ ಆಯ್ಕೆ ಸಮಸ್ಯೆಯೇ ಅಲ್ಲ. 
ದಕ್ಷಿಣ ಆಫ್ರಿಕಾ, ಆಸ್ಟ್ರೇಲಿಯ ಮತ್ತು ನ್ಯೂಜಿಲ್ಯಾಂಡ್‌ ತನ್ನಿಂತಾನಾಗಿ ಈ ಸ್ಥಾನವನ್ನು ಅಲಂಕರಿಸುತ್ತವೆ. 
ಆದರೆ ನ್ಯೂಜಿಲ್ಯಾಂಡ್‌ ವಿರುದ್ಧ ಮಿಸ್ಬಾ ಪಡೆ ತೋರಿದ ನಿರ್ವಹಣೆ ಅನೇಕ ಅನುಮಾನಗಳನ್ನು ಹುಟ್ಟುಹಾಕಿದೆ. 
ವಿಶ್ವಕಪ್‌ಗ್ೂ ಮುನ್ನ ನ್ಯೂಜಿಲ್ಯಾಂಡ್‌ ನೆಲದಲ್ಲೇ 7 ಪಂದ್ಯಗಳ ಏಕದಿನ ಸರಣಿಯನ್ನಾಡುವ ಚಿನ್ನದಂಥ ಅವಕಾಶ ಲಂಕೆಗೆ ಎದುರಾದುದೊಂದು ಪ್ಲಸ್‌ಪಾಯಿಂಟ್‌. 
ಆದರೆ ಇದು ಅನುಭವಿ ತ್ರಿವಳಿಗಳಾದ ದಿಲ್ಶನ್‌, ಸಂಗಕ್ಕರ ಮತ್ತು ಜಯವರ್ಧನ ಅವರಿಗಷ್ಟೇ ಮೀಸಲೇನೋ ಎಂಬಂತಿದೆ. 
ಆದರೆ ಈ ತಂಡದಲ್ಲಿ ಅಂಥ ಯಾವುದೇ ತಳಿ' ಕಾಣಿಸುತ್ತಿಲ್ಲ. 
