ಕೋಲ್ಕತಾ: ಮೂರು ಬಾರಿಯ ಚಾಂಪಿಯನ್‌ ಆಸ್ಟ್ರೇಲಿಯ ತಂಡವು ರವಿವಾರ ಇಲ್ಲಿನ ಈಡನ್‌ ಗಾರ್ಡನ್ಸ್‌ನಲ್ಲಿ ನಡೆಯಲಿರುವ ಟ್ವೆಂಟಿ-20 ವನಿತಾ ವಿಶ್ವಕಪ್‌ ಕ್ರಿಕೆಟ್‌ ಕೂಟದ ಫೈನಲ್‌ನಲ್ಲಿ ವೆಸ್ಟ್‌ಇಂಡೀಸ್‌ ತಂಡವನ್ನು ಎದುರಿಸಲಿದ್ದು ನಾಲ್ಕನೇ ಬಾರಿ ಪ್ರಶಸ್ತಿ ಗೆಲ್ಲುವ ನಿರೀಕ್ಷೆಯಲ್ಲಿದೆ. 
ಇದೇ ವೇಳೆ ವೆಸ್ಟ್‌ಇಂಡೀಸ್‌ ಅವಳಿ ಪ್ರಶಸ್ತಿ ಗೆಲ್ಲುವ ಕನಸನ್ನು ಕಾಣುತ್ತಿದೆ. 
ವೆಸ್ಟ್‌ಇಂಡೀಸ್‌ನ ಪುರುಷರು ಮತ್ತು ವನಿತೆಯರು ಈ ಕೂಟದ ಫೈನಲ್‌ ಹಂತಕ್ಕೇರಿದ್ದು ಪ್ರಶಸ್ತಿ ಗೆಲ್ಲುವ ಆತ್ಮವಿಶ್ವಾಸದಲ್ಲಿ ಹೋರಾಡಲಿದ್ದಾರೆ.. 
2010ರಲ್ಲಿ ಎರಡನೇ ಆವೃತ್ತಿಯ ಟ್ವೆಂಟಿ-20 ವಿಶ್ವಕಪ್‌ ಗೆದ್ದ ಬಳಿಕ ಆಸ್ಟ್ರೇಲಿಯ ವನಿತೆಯರು ಅಮೋಘ ಆಟದ ಪ್ರದರ್ಶನ ನೀಡುತ್ತ ಬಂದಿದ್ದಾರೆ. 
ಸತತ ಮೂರು ಬಾರಿ ವಿಶ್ವಕಪ್‌ ಗೆದ್ದಿರುವ ಆಸ್ಟ್ರೇಲಿಯ ವನಿತೆಯರು ನಾಲ್ಕನೇ ಬಾರಿಯೂ ಗೆಲ್ಲುವ ವಿಶ್ವಾಸ ಹೊಂದಿದ್ದಾರೆ. 
ಮೆಗ್‌ ಲ್ಯಾನ್ನಿಂಗ್‌ ನೇತೃತ್ವದ ಆಸ್ಟ್ರೇಲಿಯ ತಂಡ ಸೆಮಿಫೈನಲ್‌ನಲ್ಲಿ ಇಂಗ್ಲೆಂಡ್‌ ತಂಡವನ್ನು 5 ರನ್ನುಗಳಿಂದ ಸೋಲಿಸಿತ್ತು. 
ಆಸ್ಟ್ರೇಲಿಯ 132 ರನ್‌ ಗಳಿಸಿದ್ದರೂ ಅದನ್ನು ಸಮರ್ಥಿಸಿಕೊಳ್ಳಲು ಯಶಸ್ವಿಯಾಗಿತ್ತು. 
ಲ್ಯಾನ್ನಿಂಗ್‌ ಅವರೇ ತಂಡದ ಗರಿಷ್ಠ ಸ್ಕೋರರ್‌ ಆಗಿದ್ದಾರೆ. 
ಇಂಗ್ಲೆಂಡ್‌ ವಿರುದ್ಧ 50 ಎಸೆತಗಳಲ್ಲಿ 55 ರನ್‌ ಗಳಿಸಿದ್ದ ಅವರು ಒಟ್ಟಾರೆ ಈ ಕೂಟದಲ್ಲಿ 149 ರನ್‌ ಗಳಿಸಿದ್ದಾರೆ. 
ಆಸ್ಟ್ರೇಲಿಯದ ಆರಂಭಿಕರು ಉತ್ತಮ ಫಾರ್ಮ್ ನಲ್ಲಿದ್ದಾರೆ. 
ಅಲಿಸ್ಸಾ ಹೀಲಿ ಮತ್ತು ಎಲಿಸ್‌ ವಿಲಾನಿ ಅವರು ಇಂಗ್ಲೆಂಡ್‌ ವಿರುದ್ಧ ಮೊದಲ ವಿಕೆಟಿಗೆ 41 ರನ್‌ ಪೇರಿಸಿದ್ದರು. 
ಇದು ಈ ಕೂಟದ ಮೊದಲ ವಿಕೆಟಿಗೆ ಸೇರಿಸಿದ ಗರಿಷ್ಠ ಜತೆಯಾಟವಾಗಿದೆ. 
. 
ಬ್ಯಾಟಿಂಗ್‌ನಂತೆ ಆಸ್ಟ್ರೇಲಿಯದ ಬೌಲಿಂಗ್‌ ಪಡೆಯೂ ಬಲಿಷ್ಠವಾಗಿದೆ. 
ಎಲಿಸ್‌ ಪೆರ್ರಿ ಬೌಲಿಂಗ್‌ ಪಡೆಯ ನೇತೃತ್ವ ವಹಿಸಿದ್ದಾರೆ. 
ಅವರಿಗೆ ಮೆಗನ್‌ ಶಟ್‌ ಮತ್ತು ರೆನೆ ಫಾರೆಲ್‌ ಉತ್ತಮ ಬೆಂಬಲ ನೀಡಲಿದ್ದಾರೆ.. 
ಇದೇ ವೇಳೆ ವೆಸ್ಟ್‌ಇಂಡೀಸ್‌ ಕೂಡ ಈ ಹಿಂದಿನ ಪಂದ್ಯಗಳಲ್ಲಿ ಉತ್ತಮ ನಿರ್ವಹಣೆ ದಾಖಲಿಸುತ್ತ ಬಂದಿದೆ. 
ತನ್ನ ಐದನೇ ಪ್ರಯತ್ನದಲ್ಲಿ ವೆಸ್ಟ್‌ಇಂಡೀಸ್‌ ವಿಶ್ವಕಪ್‌ನಲ್ಲಿ ಮೊದಲ ಬಾರಿ ಫೈನಲಿಗೇರಿದ ಸಾಧನೆ ಮಾಡಿದೆ. 
ಹಾಗಾಗಿ ಚೊಚjಲ ಪ್ರಶಸ್ತಿ ಗೆಲ್ಲಲು ಬಹಳಷ್ಟು ಉತ್ಸುಕವಾಗಿದೆ. 
ಸ್ಟಫಾನಿ ಟಯ್ಲರ್‌ ಸಹಿತ ದೀಂದ್ರಾ ದೊತಿನ್‌ ಮತ್ತು ಮರಿಸ್ಸಾ ಅಗ್ಯುಲೆರಿಯಾ ಉತ್ತಮ ಫಾರ್ಮ್ನಲ್ಲಿದ್ದಾರೆ. 
 ಸೆಮಿಫೈನಲ್‌ನಲ್ಲಿ ಬ್ರಿಟೆ° ಕೂಪರ್‌ ಅವರ ಚೊಚ್ಚಲ ಅರ್ಧಶತಕದಿಂದಾಗಿ ವೆಸ್ಟ್‌ಇಂಡೀಸ್‌ ಫೈನಲಿಗೇರಲು ಸಾಧ್ಯವಾಯಿತು.. 
ಅಲಿಸ್ಸಾ ಹೀಲಿ ಸಹಿತ ತಂಡದ ಆಟಗಾರ್ತಿಯರ ಸ್ವಲ್ಪಮಟ್ಟಿನ ಕೊಡುಗೆಯನ್ನು ಕಡೆಗಣಿಸುವಂತಿಲ್ಲ. 
ಈ ಕೊಡುಗೆಯೂ ತಂಡ ಗೆಲುವು ಸಾಧಿಸುವಲ್ಲಿ ಮಹತ್ತರ ಪಾತ್ರ ವಹಿಸಬಲ್ಲುದು. 
ಮೆಗ್‌ ಲ್ಯಾನ್ನಿಂಗ್‌ ಉತ್ತಮ ಫಾರ್ಮ್ನಲ್ಲಿದ್ದಾರೆ. 
ಹಾಗಾಗಿ ಗೆಲುವು ದಾಖಲಿಸಲು ಪ್ರಯತ್ನಿಸಲಿದ್ದೇವೆ ಎಂದು  ಆಸ್ಟ್ರೇಲಿಯದ ಉಪನಾಯಕಿ ಅಲೆಕ್ಸ್‌ ಬ್ಲ್ಯಾಕ್‌ವೆಲ್‌ ಹೇಳಿದ್ದಾರೆ.. 
15 ಸದಸ್ಯರ ನಮ್ಮ ತಂಡದ ಇಷ್ಟರವರೆಗಿನ ನಿರ್ವಹಣೆ ತೃಪ್ತಿ ನೀಡಿದೆ. 
ನಾವು ಓರ್ವ ಆಟಗಾರ್ತಿಯನ್ನು ಅವಲಂಬಿಸಿದ್ದೇವೆ ಎಂಬ ಮಾತನ್ನು ಒಪ್ಪುವುದಿಲ್ಲ. 
ಎಲ್ಲರೂ ತಂಡದ ಗೆಲುವಿನಲ್ಲಿ ಪ್ರಮುಖ ಪಾತ್ರ ವಹಿಸಿದ್ದಾರೆ ಎಂದವರು ಅಭಿಪ್ರಾಯಪಟ್ಟರು.. 
ಸಂಭಾವ್ಯ ತಂಡಗಳುಆಸ್ಟ್ರೇಲಿಯ: ಎಲಿಸ್‌ ವಿಲಾನಿ, ಅಲಿಸ್ಸಾ ಹೀಲಿ, ಮೆಗ್‌ ಲ್ಯಾನ್ನಿಂಗ್‌, ಎಲಿಸ್‌ ಪೆರ್ರಿ, ಅಲೆಕ್ಸ್‌ ಬ್ಲ್ಯಾಕ್‌ವೆಲ್‌, ಜೆಸ್‌ ಜೋನಾಸ್ಸೆನ್‌, ಬೆತ್‌ ಮೂನಿ, ಎರಿನ್‌ ಆಸ್‌ಬೋರ್ನ್, ಮೆಗನ್‌ ಶಟ್‌, ರೆನೆ ಫಾರೆಲ್‌, ಕ್ರಿಸ್ಟೆನ್‌ ಬೀಮ್ಸ್‌. 
ವೆಸ್ಟ್‌ಇಂಡೀಸ್‌: ಸ್ಟಫಾನಿ ಟಯ್ಲರ್‌, ಹೇಲೆ ಮ್ಯಾಥ್ಯೂಸ್‌, ಬ್ರಿಟೆ° ಕೂಪರ್‌, ಶಾಕ್ವಾನಾ ಕ್ವಿಂಟೈನ್‌, ದೀಂದ್ರಾ ದೊತಿನ್‌, ಸ್ಟಾಸಿ ಆ್ಯನ್‌ ಕಿಂಗ್‌, ಶೆಮಾçನ್‌ ಕ್ಯಾಂಬೆಲ್‌, ಮೆರಿಸ್ಸಾ ಆಗುÌಲೆರಿಯಾ, ಶಾಮಿಲಿಯಾ ಕಾನೆಲ್‌, ಆ್ಯಫಿ ಫ್ಲೆಚರ್‌, ಅನಿಸಾ ಮೊಹಮ್ಮದ್‌.. 
ಅಂಕಿ ಅಂಶಮುಂಬಯಿಯಲ್ಲಿ ನಡೆದ 2013ರ ವಿಶ್ವಕಪ್‌ನ ಫೈನಲ್‌ನಲ್ಲಿ ಆಸ್ಟ್ರೇಲಿಯ ಮತ್ತು ವೆಸ್ಟ್‌ಇಂಡೀಸ್‌ ಪರಸ್ಪರ ಎದುರಾಗಿದ್ದವು. 
ಈ ಪಂದ್ಯದಲ್ಲಿ ಆಸ್ಟ್ರೇಲಿಯ 114 ರನ್ನುಗಳಿಂದ ಜಯ ಸಾಧಿಸಿತ್ತು.. 
ವೆಸ್ಟ್‌ಇಂಡೀಸ್‌ ವಿರುದ್ಧ ನಡೆದ ಟ್ವೆಂಟಿ-20 ಪಂದ್ಯಗಳಲ್ಲಿ ಆಸ್ಟ್ರೇಲಿಯ ಅಜೇಯ ಸಾಧನೆ ಮಾಡಿದೆ. 
ಇಷ್ಟರವರೆಗೆ ಎಂಟು ಪಂದ್ಯಗಳಲ್ಲಿ ಈ ತಂಡಗಳು ಆಡಿದ್ದು ಆಸ್ಟ್ರೇಲಿಯ 8-0 ಗೆಲುವಿನ ದಾಖಲೆ ಹೊಂದಿದೆ.. 
ಫೈನಲ್‌ನಲ್ಲಿ ಕಾಣಿಸಿಕೊಂಡ ಆಟಗಾರ್ತಿಯರ ಪೈಕಿ ವೆಸ್ಟ್‌ಇಂಡೀಸ್‌ನ ಸ್ಟಫಾನಿ ಟಯ್ಲರ್‌ ಗರಿಷ್ಠ ರನ್‌ ಗಳಿಸಿದವರಾಗಿದ್ದಾರೆ. 
ಅವರು ಐದು ಪಂದ್ಯಗಳಿಂದ (40, 40, 35, 47 ಮತ್ತು 25) 187 ರನ್‌ ಗಳಿಸಿದ್ದಾರೆ. 
ಅವರು ಗರಿಷ್ಠ ವಿಕೆಟ್‌ ಪಡೆದ ಆಟಗಾರ್ತಿಯೂ ಆಗಿದ್ದಾರೆ.. 

--------------------- Summary -----------------------------
ಕೋಲ್ಕತಾ: ಮೂರು ಬಾರಿಯ ಚಾಂಪಿಯನ್‌ ಆಸ್ಟ್ರೇಲಿಯ ತಂಡವು ರವಿವಾರ ಇಲ್ಲಿನ ಈಡನ್‌ ಗಾರ್ಡನ್ಸ್‌ನಲ್ಲಿ ನಡೆಯಲಿರುವ ಟ್ವೆಂಟಿ-20 ವನಿತಾ ವಿಶ್ವಕಪ್‌ ಕ್ರಿಕೆಟ್‌ ಕೂಟದ ಫೈನಲ್‌ನಲ್ಲಿ ವೆಸ್ಟ್‌ಇಂಡೀಸ್‌ ತಂಡವನ್ನು ಎದುರಿಸಲಿದ್ದು ನಾಲ್ಕನೇ ಬಾರಿ ಪ್ರಶಸ್ತಿ ಗೆಲ್ಲುವ ನಿರೀಕ್ಷೆಯಲ್ಲಿದೆ. 
ವೆಸ್ಟ್‌ಇಂಡೀಸ್‌ನ ಪುರುಷರು ಮತ್ತು ವನಿತೆಯರು ಈ ಕೂಟದ ಫೈನಲ್‌ ಹಂತಕ್ಕೇರಿದ್ದು ಪ್ರಶಸ್ತಿ ಗೆಲ್ಲುವ ಆತ್ಮವಿಶ್ವಾಸದಲ್ಲಿ ಹೋರಾಡಲಿದ್ದಾರೆ.. 
ಇಂಗ್ಲೆಂಡ್‌ ವಿರುದ್ಧ 50 ಎಸೆತಗಳಲ್ಲಿ 55 ರನ್‌ ಗಳಿಸಿದ್ದ ಅವರು ಒಟ್ಟಾರೆ ಈ ಕೂಟದಲ್ಲಿ 149 ರನ್‌ ಗಳಿಸಿದ್ದಾರೆ. 
ಅಲಿಸ್ಸಾ ಹೀಲಿ ಮತ್ತು ಎಲಿಸ್‌ ವಿಲಾನಿ ಅವರು ಇಂಗ್ಲೆಂಡ್‌ ವಿರುದ್ಧ ಮೊದಲ ವಿಕೆಟಿಗೆ 41 ರನ್‌ ಪೇರಿಸಿದ್ದರು. 
ಸಂಭಾವ್ಯ ತಂಡಗಳುಆಸ್ಟ್ರೇಲಿಯ: ಎಲಿಸ್‌ ವಿಲಾನಿ, ಅಲಿಸ್ಸಾ ಹೀಲಿ, ಮೆಗ್‌ ಲ್ಯಾನ್ನಿಂಗ್‌, ಎಲಿಸ್‌ ಪೆರ್ರಿ, ಅಲೆಕ್ಸ್‌ ಬ್ಲ್ಯಾಕ್‌ವೆಲ್‌, ಜೆಸ್‌ ಜೋನಾಸ್ಸೆನ್‌, ಬೆತ್‌ ಮೂನಿ, ಎರಿನ್‌ ಆಸ್‌ಬೋರ್ನ್, ಮೆಗನ್‌ ಶಟ್‌, ರೆನೆ ಫಾರೆಲ್‌, ಕ್ರಿಸ್ಟೆನ್‌ ಬೀಮ್ಸ್‌. 
ವೆಸ್ಟ್‌ಇಂಡೀಸ್‌: ಸ್ಟಫಾನಿ ಟಯ್ಲರ್‌, ಹೇಲೆ ಮ್ಯಾಥ್ಯೂಸ್‌, ಬ್ರಿಟೆ° ಕೂಪರ್‌, ಶಾಕ್ವಾನಾ ಕ್ವಿಂಟೈನ್‌, ದೀಂದ್ರಾ ದೊತಿನ್‌, ಸ್ಟಾಸಿ ಆ್ಯನ್‌ ಕಿಂಗ್‌, ಶೆಮಾçನ್‌ ಕ್ಯಾಂಬೆಲ್‌, ಮೆರಿಸ್ಸಾ ಆಗುÌಲೆರಿಯಾ, ಶಾಮಿಲಿಯಾ ಕಾನೆಲ್‌, ಆ್ಯಫಿ ಫ್ಲೆಚರ್‌, ಅನಿಸಾ ಮೊಹಮ್ಮದ್‌.. 
