ಇಂಚಾನ್‌: ಮಂಗಳವಾರ ನಡೆದ 60 ಕೆಜಿ ವಿಭಾಗದ ಮಹಿಳಾ ಬಾಕ್ಸಿಂಗ್‌ ಸೆಮಿಫೈನಲ್‌ನಲ್ಲಿ ನಿರ್ಣಾಯಕರ ವಿವಾದಾತ್ಮಕ ತೀರ್ಪಿನಿಂದ ಸೋತಿದ್ದ ಭಾರತದ ಬಾಕ್ಸರ್‌ ಸರಿತಾದೇವಿ, ಬುಧವಾರ ಕಂಚಿನ ಪದಕ ಸ್ವೀಕರಿಸಲು ನಿರಾಕರಿಸಿ ದಿಟ್ಟತನ ಪ್ರದರ್ಶಿಸಿದ್ದಾರೆ. 
ಬುಧವಾರ ನಡೆದ ಪದಕ ಸ್ವೀಕಾರ ಸಮಾರಂಭಕ್ಕೆ ಅಳುತ್ತಲೇ ಹಾಜರಾದ ಅವರು, ಪದಕವನ್ನು ಕೊರಳಿಗೆ ಹಾಕಿಕೊಳ್ಳಲು ನಿರಾಕರಿಸಿ ಆ ಪದಕವನ್ನು ಆಯೋಜಕರಿಗೇ ಮರಳಿಸಿದರು. 
ಅಲ್ಲದೆ, ಇಡೀ ಪದಕ ಸ್ವೀಕಾರ ಸಮಾರಂಭ ದುಃಖಕರ ಸನ್ನಿವೇಶಕ್ಕೆ ಸಾಕ್ಷಿಯಾಯಿತು.. 
ಮಂಗಳವಾರ ನಡೆದ 60 ಕೆ.ಜಿ. 
ವಿಭಾಗದ ಬಾಕ್ಸಿಂಗ್‌ ಸೆಮಿಫೈನಲ್‌ನಲ್ಲಿ ದಕ್ಷಿಣ ಕೊರಿಯಾ ಆಟಗಾರ್ತಿ ಜಿನಾ ಪಾರ್ಕ್‌ ವಿರುದ್ಧ ನಿರ್ಣಾಯಕರ ಕೆಟ್ಟ ತೀರ್ಪಿನಿಂದಾಗಿ ಮಾಜಿ ವಿಶ್ವ ಚಾಂಪಿಯನ್‌ ಸರಿತಾ ಸೋಲು ಅನುಭವಿಸಿದ್ದರು.ಆದರೆ, ಸರಿತಾ ಆಟದಲ್ಲಿ ಮೇಲುಗೈ ಸಾಧಿಸಿದ್ದು ಸ್ಪಷ್ಟವಾಗಿದ್ದರೂ ನಿರ್ಣಾಯಕರು ಪಾರ್ಕ್‌ಪರವಾಗಿಯೇ ಅಂಕ ನೀಡಿದ್ದರು.. 
ತರುವಾಯ ನಿರ್ಣಾಯಕರ ತೀರ್ಪುನ ವಿರುದ್ಧ ಸರಿತಾ ಮನವಿ ಸಲ್ಲಿಸಿದರೂ ಪ್ರಯೋಜನವಾಗಲಿಲ್ಲ. 
ಹೀಗಾಗಿ ಬುಧವಾರ ಅಳುತ್ತಲೇ ಪದಕ ಸ್ವೀಕಾರಕ್ಕೆ ಬರಬೇಕಾಯಿತು. 
ವೇದಿಕೆಯ ಮೇಲೆ ಕಣ್ಣೀರಿಟ್ಟ ಸರಿತಾ, ಪದಕವನ್ನು ನಿರಾಕರಿಸಿ ಜಿನಾ ಪಾರ್ಕ್‌ ಅವರಿಗೆ ಹಸ್ತಾತರಿಸಿ ವೇದಿಕೆಯಿಂದ ತೆರಳಿದರು. 
ಸದ್ಯ ಈ ಪದಕ ಆಯೋಜಕರ ವಶದಲ್ಲಿದೆ.. 
ಅನ್ಯಾಯಕ್ಕೊಳಗಾದ ಸರಿತಾ ವಿರುದ್ಧವೇ ಶಿಸ್ತುಕ್ರಮ?-ಸರಿತಾ ವಿರುದ್ಧ ಶಿಸ್ತುಕ್ರಮಕ್ಕೆ ಅಂತಾರಾಷ್ಟ್ರೀಯ ಬಾಕ್ಸಿಂಗ್‌ಸಂಸ್ಥೆ ಚಾಲನೆ-ಏಷ್ಯನ್‌ಗೆàಮ್ಸ್‌ ಮುಗಿದ ನಂತರ ಕ್ರಮ ಪ್ರಕಟ-ಇಡೀ ಘಟನೆ ಭಾರತೀಯ ಬಾಕ್ಸಿಂಗ್‌ ತಂಡದ ಯೋಜಿತ ಘಟನೆ ಎಂದ ಎಐಬಿಎ ಪ್ರತಿನಿಧಿ. 
ಕಂಚಿನ ಪದಕವನ್ನು ನಿರಾಕರಿಸಿ ದಿಟ್ಟತನ ಮೆರೆದಿರುವ ಭಾರತದ ಮಹಿಳಾ ಬಾಕ್ಸರ್‌ ಸರಿತಾ ವಿರುದ್ಧ ಅಂತಾರಾಷ್ಟ್ರೀಯ ಬಾಕ್ಸಿಂಗ್‌ ಸಂಸ್ಥೆ (ಎಐಬಿಎ) ಶಿಸ್ತುಕ್ರಮ ಕೈಗೊಳ್ಳುವ ಸಾಧ್ಯತೆಯಿದೆ. 
ಈಗಾಗಲೇ ಸಂಸ್ಥೆ ಏಷ್ಯಾ ಒಲಿಂಪಿಕ್ಸ್‌ಗೆ ಸಂಸ್ಥೆಗೆ ಪತ್ರ ಬರೆದಿದ್ದು, ಈ ಪ್ರಕರಣದ ಪೂರ್ಣ ತನಿಖೆ ನಡೆಸಬೇಕೆಂದು ಹೇಳಲಾಗಿದೆ, ಏಷ್ಯನ್‌ಗೆàಮ್ಸ್‌ ಮುಗಿದ ಕೂಡಲೇ ಶಿಸ್ತುಕ್ರಮ ಪ್ರಕಟಿಸುವುದಾಗಿ ಅದು ಹೇಳಿಕೊಂಡಿದೆ!. 
ಅನ್ಯಾಯಕ್ಕೊಳಗಾದ ನೋವಿನಲ್ಲಿರುವ ಸರಿತಾ ದೇವಿಯನ್ನು ಸಮಾಧಾನ ಪಡಿಸುವ ಒಂದೇ ಒಂದು ಶಬ್ದವಾಡದಿರುವ ಎಐಬಿಎ ಪ್ರತಿನಿಧಿ ಡೇವಿಡ್‌ ಫ್ರಾನ್ಸಿಸ್‌ ಬದಲಿಗೆ ಸರಿತಾದೇವಿಯನ್ನೇ ಅಪರಾಧಿ ಸ್ಥಾನದಲ್ಲಿ ನಿಲ್ಲಿಸುವ ಹುನ್ನಾರ ನಡೆಸಿರುವಂತೆ ಕಾಣುತ್ತಿದೆ. 
ಅದು ಅವರು ಎಐಬಿಎಗೆ ನೀಡಿರುವ ವರದಿಯಲ್ಲಿನ ಕೆಲವು ಸಾಲುಗಳಿಂದ ಪ್ರತಿಧ್ವನಿತವಾಗುತ್ತಿದೆ. 
ವರದಿಯಲ್ಲಿ ಅವರು ಹೇಳಿದ್ದು ಹೀಗಿದೆ.... 
"ಇಡೀ ಪ್ರಕರಣ ಆಕೆ ಮತ್ತು ಆಕೆಯ ತಂಡದ ವ್ಯವಸ್ಥಿತ ಸಂಚಿನಂತೆ ಕಾಣುತ್ತಿದೆ. 
ಸ್ಪರ್ಧೆಯಲ್ಲಿ ಏನಾಯಿತು ಎನ್ನುವುದನ್ನು ಬದಿಗಿಟ್ಟು ಪದಕ ಪಡೆಯದ ಆಕೆಯ ಕ್ರಮ ಬೇಸರ ಮೂಡಿಸುವಂತಹದು. 
ಅಂತಾರಾಷ್ಟ್ರೀಯ ಒಲಿಂಪಿಕ್ಸ್‌ ಚಳವಳಿಯ ಕ್ರೀಡಾಮನೋಭಾವ ಗೌರವಿಸುವ ಯಾರೇ ಆದರೂ ಈಕೆಯ ದಾರಿಯನ್ನು ತುಳಿಯಬಾರದು. 
ಇಡೀ ಭಾರತ ತಂಡ ಎಐಬಿಎ ರೆಫ್ರಿಗಳು, ತೀರ್ಪುಗಾರರ ವ್ಯವಸ್ಥೆ ವಿರುದ್ಧ ಪ್ರತಿಭಟನೆ ನಡೆಸುತ್ತಿದೆ. 
ಇದಕ್ಕೆ ಸೂಕ್ತ ಸಂವಹನದ ಕೊರತೆಯೇ ಕಾರಣ'.ಮೇಲಿನ ಹೇಳಿಕೆಗಳಲ್ಲಿ ಪೂರ್ಣವಾಗಿ ಭಾರತೀಯ ಸ್ಪರ್ಧಿಯ ಮನವಿಯನ್ನು ಎಐಬಿಎ ಪ್ರತಿನಿಧಿ ಕಡೆಗಣಿಸಿರುವುದು ಗೊತ್ತಾಗುತ್ತಿದೆ. 
ಸರಿತಾದೇವಿಯನ್ನು ಹಣಿಯುವುದೇ ತಮ್ಮ ಉದ್ದೇಶವಾಗಿರುವಂತೆ ಎಐಬಿಎ ಹೇಳಿಕೆಗಳಿವೆ. 
ಆದ್ದರಿಂದ ಭಾರತೀಯ ತಂಡವೂ ಇದರ ವಿರುದ್ಧ ಬಲವಾದ ಪ್ರತಿಭಟನೆ ವ್ಯಕ್ತಪಡಿಸಬೇಕು ಎಂಬ ಅಭಿಪ್ರಾಯ ಭಾರತೀಯ ಕ್ರೀಡಾಭಿಮಾನಿಗಳಿಂದ ವ್ಯಕ್ತವಾಗುತ್ತಿದೆ.. 
*ಮಂಗಳವಾರ ಜಿನಾಪಾರ್ಕ್‌ ವಿರುದ್ಧದ ಬಾಕ್ಸಿಂಗ್‌ ಸೆಮಿಫೈನಲ್‌ ಸೋತಿದ್ದ ಸರಿತಾ*ತಾನು ಗೆದ್ದಿರುವುದು ಖಚಿತ ಎಂಬ ದೃಢನಂಬಿಕೆಯಿಂದ ತೀರ್ಪನ್ನು ಪ್ರಶ್ನಿಸಿದ್ದ ಸರಿತಾ*ಕಡೆಗೂ ತೀರ್ಪು ಸರಿತಾ ವಿರುದ್ಧ, ಹತಾಶರಾದ ಮಹಿಳಾ ಬಾಕ್ಸರ್‌*ಬುಧವಾರದ ಪದಕಸ್ವೀಕಾರ ಸಮಾರಂಭಕ್ಕೆ ಅಳುತ್ತಲೇ ಬಂದ ಸರಿತಾ. 

--------------------- Summary -----------------------------
ವಿಭಾಗದ ಬಾಕ್ಸಿಂಗ್‌ ಸೆಮಿಫೈನಲ್‌ನಲ್ಲಿ ದಕ್ಷಿಣ ಕೊರಿಯಾ ಆಟಗಾರ್ತಿ ಜಿನಾ ಪಾರ್ಕ್‌ ವಿರುದ್ಧ ನಿರ್ಣಾಯಕರ ಕೆಟ್ಟ ತೀರ್ಪಿನಿಂದಾಗಿ ಮಾಜಿ ವಿಶ್ವ ಚಾಂಪಿಯನ್‌ ಸರಿತಾ ಸೋಲು ಅನುಭವಿಸಿದ್ದರು.ಆದರೆ, ಸರಿತಾ ಆಟದಲ್ಲಿ ಮೇಲುಗೈ ಸಾಧಿಸಿದ್ದು ಸ್ಪಷ್ಟವಾಗಿದ್ದರೂ ನಿರ್ಣಾಯಕರು ಪಾರ್ಕ್‌ಪರವಾಗಿಯೇ ಅಂಕ ನೀಡಿದ್ದರು.. 
ಅನ್ಯಾಯಕ್ಕೊಳಗಾದ ಸರಿತಾ ವಿರುದ್ಧವೇ ಶಿಸ್ತುಕ್ರಮ?-ಸರಿತಾ ವಿರುದ್ಧ ಶಿಸ್ತುಕ್ರಮಕ್ಕೆ ಅಂತಾರಾಷ್ಟ್ರೀಯ ಬಾಕ್ಸಿಂಗ್‌ಸಂಸ್ಥೆ ಚಾಲನೆ-ಏಷ್ಯನ್‌ಗೆàಮ್ಸ್‌ ಮುಗಿದ ನಂತರ ಕ್ರಮ ಪ್ರಕಟ-ಇಡೀ ಘಟನೆ ಭಾರತೀಯ ಬಾಕ್ಸಿಂಗ್‌ ತಂಡದ ಯೋಜಿತ ಘಟನೆ ಎಂದ ಎಐಬಿಎ ಪ್ರತಿನಿಧಿ. 
ಕಂಚಿನ ಪದಕವನ್ನು ನಿರಾಕರಿಸಿ ದಿಟ್ಟತನ ಮೆರೆದಿರುವ ಭಾರತದ ಮಹಿಳಾ ಬಾಕ್ಸರ್‌ ಸರಿತಾ ವಿರುದ್ಧ ಅಂತಾರಾಷ್ಟ್ರೀಯ ಬಾಕ್ಸಿಂಗ್‌ ಸಂಸ್ಥೆ (ಎಐಬಿಎ) ಶಿಸ್ತುಕ್ರಮ ಕೈಗೊಳ್ಳುವ ಸಾಧ್ಯತೆಯಿದೆ. 
*ಮಂಗಳವಾರ ಜಿನಾಪಾರ್ಕ್‌ ವಿರುದ್ಧದ ಬಾಕ್ಸಿಂಗ್‌ ಸೆಮಿಫೈನಲ್‌ ಸೋತಿದ್ದ ಸರಿತಾ*ತಾನು ಗೆದ್ದಿರುವುದು ಖಚಿತ ಎಂಬ ದೃಢನಂಬಿಕೆಯಿಂದ ತೀರ್ಪನ್ನು ಪ್ರಶ್ನಿಸಿದ್ದ ಸರಿತಾ*ಕಡೆಗೂ ತೀರ್ಪು ಸರಿತಾ ವಿರುದ್ಧ, ಹತಾಶರಾದ ಮಹಿಳಾ ಬಾಕ್ಸರ್‌*ಬುಧವಾರದ ಪದಕಸ್ವೀಕಾರ ಸಮಾರಂಭಕ್ಕೆ ಅಳುತ್ತಲೇ ಬಂದ ಸರಿತಾ. 
