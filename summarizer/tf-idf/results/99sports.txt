ಹೊಸದಿಲ್ಲಿ: ಆಸ್ಟ್ರೇಲಿಯ ಮತ್ತು ನ್ಯೂಜಿಲ್ಯಾಂಡಿನಲ್ಲಿ ಶನಿವಾರದಿಂದ ಆರಂಭವಾಗುವ ಐಸಿಸಿ ವಿಶ್ವ ಕಪ್‌ ಕ್ರಿಕೆಟ್‌ ಕೂಟಕ್ಕಾಗಿ ಪ್ರಧಾನ ಮಂತ್ರಿ ನರೇಂದ್ರ ಮೋದಿ ಅವರು ಟೀಮ್‌ ಇಂಡಿಯಾದ ಪ್ರತಿಯೊಬ್ಬ ಸದಸ್ಯರಿಗೆ ಪ್ರತ್ಯೇಕವಾಗಿ ಶುಭಾಶಯ ಕೋರಿದ್ದಾರೆ. 
ಭಾರತ ರವಿವಾರ ಪಾಕಿಸ್ಥಾನವನ್ನು ಎದುರಿಸುವ ಮೂಲಕ ತನ್ನ ವಿಶ್ವ ಕಪ್‌ ಅಭಿಯಾನ ಆರಂಭಿಸಲಿದೆ.. 
ಶಕ್ತಿಮೀರಿ ಆಡಿ ಭಾರತ ಹೆಮ್ಮೆಪಡುವಂತೆ ಮಾಡಿ ಎಂದು ಮೋದಿ ಟ್ವೀಟ್‌ ಮಾಡಿದ್ದಾರೆ. 
ತಂಡದ ಪ್ರತಿಯೊಬ್ಬ ಆಟಗಾರನಿಗೆ ಟ್ವೀಟ್‌ ಮಾಡಿರುವುದು ವಿಶೇಷವಾಗಿದೆ ಮತ್ತು ಕ್ರಿಕೆಟ್‌ ಮೇಲೆ ಅವರಿಗಿರುವ ಪ್ರೀತಿ ಎಷ್ಟೆಂಬುದು ಇದರಿಂದ ತಿಳಿಯುತ್ತದೆ.. 
ಮಹೇಂದ್ರ ಸಿಂಗ್‌ ಧೋನಿ: ಕ್ಯಾಪ್ಟನ್‌ ಕೂಲ್‌ ಎಸ್‌ಎಂಧೋನಿಗೆ ನನ್ನ ಶುಭಾಶಯಗಳು, ಚೆನ್ನಾಗಿ ಆಡಿ, ಉತ್ತಮವಾಗಿ ತಂಡವನ್ನು ಮುನ್ನಡೆಸಿ ಮತ್ತು ಭಾರತ ಹೆಮ್ಮೆಪಡುವಂತೆ ಮಾಡಿ. 
ನಿಮ್ಮ ಸಾಧನೆ ಬಗ್ಗೆ ನನಗೆ ತಿಳಿದಿದೆ ನೀವು ಖಂಡಿತವಾಗಿಯೂ ತಂಡವನ್ನು ಉತ್ತಮವಾಗಿ ಮುನ್ನಡೆಸುವಿರಿ.. 
ವಿರಾಟ್‌ ಕೊಹ್ಲಿ: ಮುಂಬರುವ ವಿಶ್ವ ಕಪ್‌ ಅಭಿಯಾನದಲ್ಲಿ ನಮ್ಮ ಚುರುಕಿನ ಉಪನಾಯಕ ಕೊಹ್ಲಿಗೆ ಶುಭವಾಗಲಿ. 
ನಿಮ್ಮ ಮೇಲೆ ಇಡಿ ದೇಶವೇ ಅಪಾರವಾದ ನಂಬಿಕೆ ಇಟ್ಟುಕೊಂಡಿದೆ.. 
ಶಿಖರ್‌ ಧವನ್‌: ಧವನ್‌ಗೆ ಶುಭವಾಗಲಿ. 
ಪಿಚ್‌ನಲ್ಲಿ ಕಾಲಿಟ್ಟ ಪ್ರತಿಯೊಂದು ಸಂದರ್ಭದಲ್ಲಿ ಭಾರತಕ್ಕೆ ಒಳ್ಳೆಯ ಆರಂಭ ನೀಡಿರಿ. 
ಹೆಚ್ಚೆಚ್ಚು ರನ್‌ ಗಳಿಸಿ ನಿಮ್ಮನ್ನು ಹುರಿದುಂಬಿಸಲು ನಾವಿದ್ದೇವೆ.. 
ರೋಹಿತ್‌ ಶರ್ಮ: ಏಕದಿನದಲ್ಲಿ ಎರಡು ದ್ವಿಶತಕ ಬಾರಿಸಿದ ಏಕೈಕ ಬ್ಯಾಟ್ಸ್‌ಮನ್‌ ರೋಹಿತ್‌ ಅವರಿಗೆ ಸಾವಿರಾರು ಅಭಿಮಾನಿಗಳಿದ್ದಾರೆ. 
ನೀವು ಮತ್ತೂಮ್ಮೆ ನಾವು ಹೆಮ್ಮೆಪಡುವಂತಹ ನಿರ್ವಹಣೆ ನೀಡಿ. 
ಅಜಿಂಕ್ಯ ರಹಾನೆ: ನನ್ನ ಯುವ ಸ್ನೇಹಿತ ಅಜಿಂಕ್ಯ ರಹಾನೆಗೆ ಶುಭವಾಗಲಿ. 
ವಿಶ್ವ ಕಪ್‌ ನಿಮಗೆ ಒಳ್ಳೆಯದನ್ನು ಮಾಡಲಿ. 
ನಿಮಗೆ ಸಿಕ್ಕಿದ ಅತ್ಯಮೂಲ್ಯ ಅವಕಾಶವನ್ನು ಬಳಸಿಕೊಳ್ಳಿ.. 
ಸುರೇಶ್‌ ರೈನಾ: ಮೈದಾನದಲ್ಲಿ ರೈನಾ ಯಾವಾಗಲೂ ಚುರುಕಿನಿಂದ ಇರುತ್ತಾರೆ ಮತ್ತು ಶಕ್ತಿಶಾಲಿಯಾಗಿ ಹೊಡೆಯುತ್ತಾರೆ. 
ಬೌನ್ಸರ್‌ ಸೇರಿದಂತೆ ಎದುರಾಳಿಯನ್ನು ಹೊಡೆದು ಪಾರ್ಕ್‌ನಿಂದ ಹೊರಗಟ್ಟಿ.. 
ಅಂಬಾಟಿ ರಾಯುಡು: ಈ ಕೂಟ ನಿಮಗೆ ದೊಡ್ಡ ಯಶಸ್ಸು ತರಲಿ. 
ನೀವು ರನ್‌ ಗಳಿಸುವ ಭರವಸೆ ನನಗಿದೆ ಮತ್ತು ಈ ಕೂಟದಲ್ಲಿ ಪ್ರಮುಖ ಪಾತ್ರ ವಹಿಸುವಂತೆ ಆಡಿ.. 
ರವೀಂದ್ರ ಜಡೇಜ: ಸರ್‌ ಜಡೇಜ ಅವರ ಅಭಿಮಾನಿ ಇಲ್ಲದ ವ್ಯಕ್ತಿ ಇರಬಹುದ. 
ಭಾರತ ವಿಜಯಿಯಾಗಲು ನಮ್ಮ ಆಲ್‌ರೌಂಡ್‌ ನಿರ್ವಹಣೆಯನ್ನು ನಾವು ಎದುರು ನೋಡುತ್ತಿದ್ದೇವೆ.. 
ರವಿಚಂದ್ರನ್‌ ಅಶ್ವಿ‌ನ್‌: ನಿಮ್ಮ ಸ್ಪಿನ್‌ ಬೌಲಿಂಗ್‌ ಬ್ಯಾಟ್ಸ್‌ಮನ್‌ಗಳಿಗೆ ಆಶ್ಚರ್ಯ ಉಂಟುಮಾಡುವ ಮತ್ತು ನಮಗೆ ಜಯ ತಂದುಕೊಡುವ ಭರವಸೆ ನನಗಿದೆ. 
ಚೆನ್ನಾಗಿ ಆಡಿ ನಿಮಗೆ ಶುಭವಾಗಲಿ.. 
ಅಕ್ಷರ್‌ ಪಟೇಲ್‌: ತನ್ನ ತೀಕ್ಷ್ಣ ಸ್ಪಿನ್‌ ಮತ್ತು ಬೌನ್ಸ್‌ನಿಂದ ಯುವ ಅಕ್ಷರ್‌ ಪಟೇಲ್‌ ಬ್ಯಾಟ್ಸ್‌ಮನ್‌ಗಳಿಗೆ ತಬ್ಬಿಬ್ಬುಗೊಳಿಸಬಹುದು. 
ನಿಮ್ನ ಶ್ರೇಷ್ಠ ನಿರ್ವಹಣೆ ನೀಡಿ ಮತ್ತು ಯಾವುದೇ ಒತ್ತಡವಿಲ್ಲದೇ ಆಡಿ.. 
ಭುವನೇಶ್ವರ ಕುಮಾರ್‌: ಬೆಸ್ಟ್‌ ಆಫ್ ಲಕ್‌ ಭುವಿ. 
ನಮ್ಮ ಪರವಾಗಿ ಪ್ರತಿಯೊಂದು ಪಂದ್ಯವನ್ನು ಸ್ವಿಂಗ್‌ ಮಾಡಿ. 
ನಿಮ್ಮ ಮಾರಕ ದಾಳಿ ನಾವು ಎಷ್ಟು ಬೇಗ ಪಂದ್ಯ ಗೆಲ್ಲುತ್ತೇವೆ ಎಂಬುದನ್ನು ಅವಲಂಭಿಸಿದೆ.. 
ಮೋಹಿತ್‌ ಶರ್ಮ: ನಮ್ಮ ಯುವ ವೇಗಿ ಮೋಹಿತ್‌ ಶರ್ಮ ಉತ್ತಮ ಲೈನ್‌ ಮತ್ತು ಲೆನ್‌¤ನಲ್ಲಿ ಬೌಲಿಂಗ್‌ ಮಾಡಲು ಸಮರ್ಥರು. 
ಅವರು ತಂಡದ ಬಹುಮೂಲ್ಯ ಆಸ್ತಿ ಬೆಸ್ಟ್‌ ಆಫ್ ಲಕ್‌.. 
ಮೊಹಮ್ಮದ್‌ ಶಮಿ: ನನ್ನ ಯುವ ಮತ್ತು ಅಪಾರ ಪ್ರತಿಭೆಯ ಸ್ನೇಹಿತ ಮೊಹಮ್ಮದ್‌ ಶಮಿ ಅವರಿಗೆ ಶುಭ ಹಾರೈಸುತ್ತೇನೆ ಮತ್ತು ವಿಶ್ವಕಪ್‌ನಲ್ಲಿ ಚೆನ್ನಾಗಿ ಆಡಿ ಮತ್ತು ನಮಗೆ ಬೇಕಾದ ವಿಕೆಟ್‌ ಪಡೆಯಿರಿ.. 
ಸ್ಟುವರ್ಟ್‌ ಬಿನ್ನಿ: ಇತ್ತೀಚೆಗಿನ ಆಲ್‌ರೌಂಡ್‌ ನಿರ್ವಹಣೆಯಿಂದ ಸ್ಟುವರ್ಟ್‌ ಬಿನ್ನಿ ಎಲ್ಲರನ್ನೂ ಚಕಿತಗೊಳಿಸಿದ್ದಾರೆ. 
ವಿಶ್ವಕಪ್‌ನಲ್ಲಿ ಅವರಿಗೆ ಶುಭವಾಗಲಿ. 
ಉಮೇಶ್‌ ಯಾದವ್‌: ಗುಡ್‌ ಲಕ್‌ ಉಮೇಶ್‌. 
ನಿಮ್ಮ ಉತ್ತಮ ವೇಗ ಮತ್ತು ರಿವರ್ಸ್‌ ಸ್ವಿಂಗ್‌ನಿಂದ ಬ್ಯಾಟ್ಸ್‌ಮನ್‌ಗಳನ್ನು ಔಟ್‌ ಮಾಡಿ.. 

--------------------- Summary -----------------------------
ಹೊಸದಿಲ್ಲಿ: ಆಸ್ಟ್ರೇಲಿಯ ಮತ್ತು ನ್ಯೂಜಿಲ್ಯಾಂಡಿನಲ್ಲಿ ಶನಿವಾರದಿಂದ ಆರಂಭವಾಗುವ ಐಸಿಸಿ ವಿಶ್ವ ಕಪ್‌ ಕ್ರಿಕೆಟ್‌ ಕೂಟಕ್ಕಾಗಿ ಪ್ರಧಾನ ಮಂತ್ರಿ ನರೇಂದ್ರ ಮೋದಿ ಅವರು ಟೀಮ್‌ ಇಂಡಿಯಾದ ಪ್ರತಿಯೊಬ್ಬ ಸದಸ್ಯರಿಗೆ ಪ್ರತ್ಯೇಕವಾಗಿ ಶುಭಾಶಯ ಕೋರಿದ್ದಾರೆ. 
ಮಹೇಂದ್ರ ಸಿಂಗ್‌ ಧೋನಿ: ಕ್ಯಾಪ್ಟನ್‌ ಕೂಲ್‌ ಎಸ್‌ಎಂಧೋನಿಗೆ ನನ್ನ ಶುಭಾಶಯಗಳು, ಚೆನ್ನಾಗಿ ಆಡಿ, ಉತ್ತಮವಾಗಿ ತಂಡವನ್ನು ಮುನ್ನಡೆಸಿ ಮತ್ತು ಭಾರತ ಹೆಮ್ಮೆಪಡುವಂತೆ ಮಾಡಿ. 
ನೀವು ರನ್‌ ಗಳಿಸುವ ಭರವಸೆ ನನಗಿದೆ ಮತ್ತು ಈ ಕೂಟದಲ್ಲಿ ಪ್ರಮುಖ ಪಾತ್ರ ವಹಿಸುವಂತೆ ಆಡಿ.. 
ರವಿಚಂದ್ರನ್‌ ಅಶ್ವಿ‌ನ್‌: ನಿಮ್ಮ ಸ್ಪಿನ್‌ ಬೌಲಿಂಗ್‌ ಬ್ಯಾಟ್ಸ್‌ಮನ್‌ಗಳಿಗೆ ಆಶ್ಚರ್ಯ ಉಂಟುಮಾಡುವ ಮತ್ತು ನಮಗೆ ಜಯ ತಂದುಕೊಡುವ ಭರವಸೆ ನನಗಿದೆ. 
ಮೋಹಿತ್‌ ಶರ್ಮ: ನಮ್ಮ ಯುವ ವೇಗಿ ಮೋಹಿತ್‌ ಶರ್ಮ ಉತ್ತಮ ಲೈನ್‌ ಮತ್ತು ಲೆನ್‌¤ನಲ್ಲಿ ಬೌಲಿಂಗ್‌ ಮಾಡಲು ಸಮರ್ಥರು. 
ಮೊಹಮ್ಮದ್‌ ಶಮಿ: ನನ್ನ ಯುವ ಮತ್ತು ಅಪಾರ ಪ್ರತಿಭೆಯ ಸ್ನೇಹಿತ ಮೊಹಮ್ಮದ್‌ ಶಮಿ ಅವರಿಗೆ ಶುಭ ಹಾರೈಸುತ್ತೇನೆ ಮತ್ತು ವಿಶ್ವಕಪ್‌ನಲ್ಲಿ ಚೆನ್ನಾಗಿ ಆಡಿ ಮತ್ತು ನಮಗೆ ಬೇಕಾದ ವಿಕೆಟ್‌ ಪಡೆಯಿರಿ.. 
