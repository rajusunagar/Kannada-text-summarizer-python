ಬೆಂಗಳೂರು: ರಾಜ್ಯದಲ್ಲಿ ಕಾನೂನು ಸುವ್ಯವಸ್ಥೆಗೆ ಧಕ್ಕೆ ತರುವ ಪ್ರಯತ್ನ ಬಿಜೆಪಿ ಸೇರಿದಂತೆ ಕೆಲವು ಪ್ರತಿಪಕ್ಷ ನಾಯಕರಿಂದ ನಡೆಯುತ್ತಿದೆ ಎಂಬ ಗಂಭೀರ ಆರೋಪ ಮಾಡಿರುವ ಗೃಹ ಸಚಿವ ಕೆ.ಜೆ.ಜಾರ್ಜ್‌, ಸರ್ಕಾರಕ್ಕೆ ಕೆಟ್ಟ ಹೆಸರು ತರುವ ಯಾವುದೇ ಪಿತೂರಿ ಫ‌ಲಿಸದು ಎಂದು ಎಚ್ಚರಿಕೆ ನೀಡಿದ್ದಾರೆ. 
ವಿಧಾನಸೌಧದಲ್ಲಿ ಸುದ್ದಿಗೋಷ್ಠಿಯಲ್ಲಿ ಮಾತನಾಡಿದ ಅವರು, ರಹಸ್ಯ ಕಾರ್ಯಸೂಚಿ ಅನುಷ್ಠಾನಕ್ಕೆ ಸಂಚು ರೂಪಿಸಿದ್ದ ಶಕ್ತಿಗಳನ್ನು ಮಟ್ಟ ಹಾಕಿದ್ದರಿಂದ ವಿಚಲಿತಗೊಂಡು ನನ್ನ ಮೇಲೆ ಆರೋಪ ಮಾಡಲಾಗುತ್ತಿದೆ. 
ಇದಕ್ಕೆಲ್ಲಾ ನಾನು ಜಗ್ಗುವುದಿಲ್ಲ. 
ಕಾನೂನು ಸುವ್ಯವಸ್ಥೆ ಬಗ್ಗೆ ರಾಜ್ಯಪಾಲರು ವಿವರಣೆ ಬಯಸಿದರೆ ನೀಡಲು ಸಿದ್ಧ ಎಂದು ತಿಳಿಸಿದರು.. 
ಶಿರಾ, ವಿಜಾಪುರ, ಯಾದಗಿರಿ ಘಟನೆಗಳ ಮಾದರಿಯಲ್ಲೇ ರಾಜ್ಯಾದ್ಯಂತ ಕಾನೂನು ಸುವ್ಯವಸ್ಥೆ ಹದಗೆಡಿಸಲು ಸಂಚು ರೂಪಿಸಲಾಗಿತ್ತು. 
ಆದರೆ, ಸರ್ಕಾರ ಕಟ್ಟುವಿಟ್ಟಿನ ಕ್ರಮ ಕೈಗೊಂಡು ಇದಕ್ಕೆ ಅವಕಾಶ ಸಿಗದ ಕಾರಣ ಕೆಲವರಿಗೆ ನಿರಾಶೆ ಜತೆಗೆ ಕೋಪವೂ ಬಂದಿರಬಹುದು ಎಂದು ಹೇಳಿದರು.. 
ಕಾನೂನು ಸುವ್ಯವಸ್ಥೆ ಸರಿಯಿಲ್ಲ ಎನ್ನಲು ಗೋಲಿಬಾರ್‌, ಲಾಠಿಚಾರ್ಜ್‌, ಕೋಮು ಗಲಭೆ ನಡೆದಿದೆಯೇ ಎಂದು ಪ್ರಶ್ನಿಸಿದ ಸಚಿವರು, ಕೆಲವು ಅಪರಾಧ ಪ್ರಕರಣಗಳು ನಡೆದಿರಬಹುದು. 
ಆದರೆ, ತಕ್ಷಣ ಆರೋಪಿಗಳನ್ನು ಬಂಧಿಸಲಾಗಿದೆ ಎಂದರು.. 
ಬಿಜೆಪಿ ಸರ್ಟಿಫಿಕೇಟ್‌ ಬೇಕಿಲ್ಲ:"ಕಾಂಗ್ರೆಸ್‌ ಅಧ್ಯಕ್ಷೆ ಸೋನಿಯಾಗಾಂಧಿ ಹಾಗೂ ಮುಖ್ಯಮಂತ್ರಿ ಸಿದ್ದರಾಮಯ್ಯ ಅವರಿಂದಲೇ ನಾನು ಗೃಹ ಮಂತ್ರಿಯಾಗಿದ್ದೇನೆ. 
ನನಗೆ ಬಿಜೆಪಿಯವರ ಸರ್ಟಿಫಿಕೆಟ್‌ ಬೇಕಿಲ್ಲ. 
ಬಿಜೆಪಿಯವರು ಕೇಳಿದರು ಎಂದಾಕ್ಷಣ ನಾನೇಕೆ ರಾಜೀನಾಮೆ ನೀಡಲಿ' ಎಂದರು.. 
ಮುಖ ಇರಲ್ಲ ಹುಷಾರ್‌..:ಬಿಜೆಪಿಯವರು ಕಳೆದ ಐದು ವರ್ಷಗಳಲ್ಲಿ ಏನೇನು ಮಾಡಿದ್ದಾರೆ ಎಂಬುದನ್ನು ಬಹಿರಂಗಗೊಳಿಸಿದರೆ ಮಾತನಾಡಲು ಅವರಿಗೆ ಮುಖ ಇರುವುದಿಲ್ಲ. 
ಜವಾಬ್ದಾರಿಯುತ ಗೃಹ ಸಚಿವನಾಗಿ ಹಳೆಯದನ್ನು ಕೆದಕಲು ಹೋಗದೆ ಕೆಲಸ ಮಾಡುತ್ತಿದ್ದೇನೆ ಎಂದು ಹೇಳಿದರು.. 
"ರಾಜ್ಯದಲ್ಲಿ ಕೋಮು ಗಲಭೆ ಸೃಷ್ಟಿಸಿ ಹಿಂದೆ ವೀರೇಂದ್ರ ಪಾಟೀಲ್‌ ಅವರನ್ನು ಪದಚ್ಯುತಗೊಳಿಸಿದಂತಹ ಪ್ರಯತ್ನ ಈಗಲೂ ನಡೆಯುತ್ತಿರಬಹುದೇ? ನಿಮ್ಮನ್ನು ಅಧಿಕಾರದಿಂದ ಇಳಿಸುವುದೂ ಇದರಲ್ಲಿ ಸೇರಿದೆಯೇ' ಎಂಬ ಪ್ರಶ್ನೆಗೆ, ವೀರೇಂದ್ರ ಪಾಟೀಲ್‌ ಅವರ ಪದಚ್ಯುತಿಗೆ ಕೋಮು ಗಲಭೆ ಕಾರಣವಲ್ಲ. 
ಅವರು ಅನಾರೋಗ್ಯ ಪೀಡಿತರಾಗಿದ್ದೇ ಕಾರಣ ಎಂದರು.. 
ನಾನು 1969ರಲ್ಲಿ ರಾಜಕೀಯಕ್ಕೆ ಬಂದು ಯುವ ಕಾಂಗ್ರೆಸ್‌ನಿಂದ ರಾಷ್ಟ್ರಮಟ್ಟದವರೆಗೂ ಕೆಲಸ ಮಾಡಿದ್ದೇನೆ. 
1975ರಲ್ಲಿ ಶಾಸಕನಾಗಿ ವೀರೇಂದ್ರ ಪಾಟೀಲ್‌ ಸರ್ಕಾರದಲ್ಲಿ ಪ್ರಬಲ ಖಾತೆ ನಿರ್ವಹಿಸಿದ್ದೆ. 
ನಾನು ಯಾವುದೇ ಹುದ್ದೆ ಆಕಾಂಕ್ಷಿಯೂ ಅಲ್ಲ. 
ಕಾಂಗ್ರೆಸ್‌ ಪಕ್ಷ ನನ್ನನ್ನು ಗುರುತಿಸಿ ಅಧಿಕಾರ ನೀಡಿದೆ. 
ಬಿಜೆಪಿಯವರು ನನ್ನನ್ನು ಮಂತ್ರಿ ಮಾಡಿಲ್ಲ ಎಂದು ತಮ್ಮ ಪದಚ್ಯುತಿಗೆ ಒತ್ತಾಯಿಸುತ್ತಿರುವ ಬಿಜೆಪಿಗೆ ತಿರುಗೇಟು ನೀಡಿದರು.ರಾಜ್ಯ ಪೊಲೀಸ್‌ ಮಹಾನಿರ್ದೇಶಕ ಲಾಲ್‌ ರುಖುಮಾ ಪಚಾವೋ, ಗೃಹ ಇಲಾಖೆ ಪ್ರಧಾನ ಕಾರ್ಯದರ್ಶಿ ಪಟ್ಟಾನಾಯಕ್‌, ಗೃಹ ಇಲಾಖೆ ಸಲಹೆಗಾರ ಕೆಂಪಯ್ಯ ಪತ್ರಿಕಾಗೋಷ್ಠಿಯಲ್ಲಿ ಉಪಸ್ಥಿತರಿದ್ದರು.. 
ಪೊಲೀಸ್‌ ತನಿಖೆಯಲ್ಲಿ ಹಸ್ತಕ್ಷೇಪ ಇಲ್ಲರಾಜ್ಯ ಸರ್ಕಾರ ಪೊಲೀಸ್‌ ತನಿಖೆ ವಿಚಾರದಲ್ಲಿ ಯಾವುದೇ ಹಸ್ತಕ್ಷೇಪ ಮಾಡುವುದಿಲ್ಲ. 
ರಾಘವೇಶ್ವರ ಭಾರತಿ ಶ್ರೀಗಳ ಪ್ರಕರಣದಲ್ಲಿ ಸಿಐಡಿ ತನಿಖೆ ನಡೆಯುತ್ತಿದೆ. 
ಆರ್ಕಿಡ್‌ ಶಾಲೆ ಪ್ರಕರಣದಲ್ಲಿ ಶೀಘ್ರ ಆರೋಪಿ ಬಂಧಿಸಲಾಗಿದೆ. 
ರಶ್ಮಿ ಮಹೇಶ್‌ ಪ್ರಕರಣದ ಬಗ್ಗೆಯೂ ಕ್ರಮ ಕೈಗೊಂಡಿದ್ದು, 32 ಮಂದಿ ಆರೋಪಿಗಳನ್ನು ಬಂಧಿಸಿ ತನಿಖೆಗೆ ಆದೇಶಿಸಲಾಗಿದೆ. 
ಇಲಾಖೆ ವೈಫ‌ಲ್ಯ ಎಲ್ಲಿಯೂ ಆಗಿಲ್ಲ ಎಂದು ಸಮರ್ಥಿಸಿಕೊಂಡರು.. 
ಪೊಲೀಸ್‌ ನೇಮಕದಲ್ಲಿ ಲಾಬಿಗೆ ಅವಕಾಶ ಇಲ್ಲಜನಸಂಖ್ಯೆಗೆ ಅನುಗುಣವಾಗಿ ಪೊಲೀಸ್‌ ಸಿಬ್ಬಂದಿ ನೇಮಕಾತಿ ಪ್ರಕ್ರಿಯೆಯೂ ಪ್ರಾರಂಭವಾಗಿದ್ದು, 8500 ಪೊಲೀಸ್‌ ಪೇದೆ ಹಾಗೂ 290 ಸಬ್‌ ಇನ್ಸ್‌ಪೆಕ್ಟರ್‌ಗಳ ನೇಮಕಕ್ಕೆ ಕ್ರಮ ಕೈಗೊಳ್ಳಲಾಗಿದೆ. 
290 ಸಬ್‌ ಇನ್ಸ್‌ಪೆಕ್ಟರ್‌ ಹುದ್ದೆಗೆ 1 ಲಕ್ಷ ಅರ್ಜಿ ಬಂದಿದ್ದು, ಅರ್ಹತೆ ಮಾನದಂಡದಡಿ ನೇಮಕವಾಗಲಿದೆ. 
ನೇಮಕಾತಿಗಾಗಿ ಯಾರೂ ಯಾರಿಗೂ ಹಣ ಕೊಡಬೇಕಿಲ್ಲ. 
ಯಾವುದೇ ಲಾಬಿ ನಡೆಯಲು ಅವಕಾಶ ಇಲ್ಲ. 
ಅಭ್ಯರ್ಥಿಗಳು ಈ ಬಗ್ಗೆ ಎಚ್ಚರವಹಿಸಬೇಕು ಎಂದು ಹೇಳಿದರು.. 
* ಗೃಹ ಸಚಿವ ಜಾರ್ಜ್‌ ವಾಗ್ಧಾಳಿ* ಶಿರಾ, ವಿಜಾಪುರ, ಯಾದಗಿರಿ ಘಟನೆಗಳ ಮಾದರಿಯಲ್ಲಿ ಇತರೆಡೆ ಗಲಭೆ ಸೃಷ್ಟಿಗೆ ಸಂಚು* ಇಂಥ ಪಿತೂರಿ ಫ‌ಲಿಸದು*ರಹಸ್ಯ ಕಾರ್ಯಸೂಚಿ ಮಟ್ಟ ಹಾಕಿದ್ದಕ್ಕೆ ನನ್ನ ವಿರುದ್ಧ ಆರೋಪ* ಬಿಜೆಪಿಯವರ ಕೃತ್ಯ ಬಹಿರಂಗಪಡಿಸಿದರೆ ಅವರಿಗೆ ಮುಖ ಇರಲ್ಲ* ನನಗೆ ಬಿಜೆಪಿ ಸರ್ಟಿಫಿಕೇಟ್‌ ಬೇಕಿಲ್ಲ, ರಾಜೀನಾಮೆ ನೀಡಲ್ಲ . 

--------------------- Summary -----------------------------
ಬೆಂಗಳೂರು: ರಾಜ್ಯದಲ್ಲಿ ಕಾನೂನು ಸುವ್ಯವಸ್ಥೆಗೆ ಧಕ್ಕೆ ತರುವ ಪ್ರಯತ್ನ ಬಿಜೆಪಿ ಸೇರಿದಂತೆ ಕೆಲವು ಪ್ರತಿಪಕ್ಷ ನಾಯಕರಿಂದ ನಡೆಯುತ್ತಿದೆ ಎಂಬ ಗಂಭೀರ ಆರೋಪ ಮಾಡಿರುವ ಗೃಹ ಸಚಿವ ಕೆ.ಜೆ.ಜಾರ್ಜ್‌, ಸರ್ಕಾರಕ್ಕೆ ಕೆಟ್ಟ ಹೆಸರು ತರುವ ಯಾವುದೇ ಪಿತೂರಿ ಫ‌ಲಿಸದು ಎಂದು ಎಚ್ಚರಿಕೆ ನೀಡಿದ್ದಾರೆ. 
ಬಿಜೆಪಿಯವರು ಕೇಳಿದರು ಎಂದಾಕ್ಷಣ ನಾನೇಕೆ ರಾಜೀನಾಮೆ ನೀಡಲಿ' ಎಂದರು.. 
"ರಾಜ್ಯದಲ್ಲಿ ಕೋಮು ಗಲಭೆ ಸೃಷ್ಟಿಸಿ ಹಿಂದೆ ವೀರೇಂದ್ರ ಪಾಟೀಲ್‌ ಅವರನ್ನು ಪದಚ್ಯುತಗೊಳಿಸಿದಂತಹ ಪ್ರಯತ್ನ ಈಗಲೂ ನಡೆಯುತ್ತಿರಬಹುದೇ? ನಿಮ್ಮನ್ನು ಅಧಿಕಾರದಿಂದ ಇಳಿಸುವುದೂ ಇದರಲ್ಲಿ ಸೇರಿದೆಯೇ' ಎಂಬ ಪ್ರಶ್ನೆಗೆ, ವೀರೇಂದ್ರ ಪಾಟೀಲ್‌ ಅವರ ಪದಚ್ಯುತಿಗೆ ಕೋಮು ಗಲಭೆ ಕಾರಣವಲ್ಲ. 
ಬಿಜೆಪಿಯವರು ನನ್ನನ್ನು ಮಂತ್ರಿ ಮಾಡಿಲ್ಲ ಎಂದು ತಮ್ಮ ಪದಚ್ಯುತಿಗೆ ಒತ್ತಾಯಿಸುತ್ತಿರುವ ಬಿಜೆಪಿಗೆ ತಿರುಗೇಟು ನೀಡಿದರು.ರಾಜ್ಯ ಪೊಲೀಸ್‌ ಮಹಾನಿರ್ದೇಶಕ ಲಾಲ್‌ ರುಖುಮಾ ಪಚಾವೋ, ಗೃಹ ಇಲಾಖೆ ಪ್ರಧಾನ ಕಾರ್ಯದರ್ಶಿ ಪಟ್ಟಾನಾಯಕ್‌, ಗೃಹ ಇಲಾಖೆ ಸಲಹೆಗಾರ ಕೆಂಪಯ್ಯ ಪತ್ರಿಕಾಗೋಷ್ಠಿಯಲ್ಲಿ ಉಪಸ್ಥಿತರಿದ್ದರು.. 
ಪೊಲೀಸ್‌ ನೇಮಕದಲ್ಲಿ ಲಾಬಿಗೆ ಅವಕಾಶ ಇಲ್ಲಜನಸಂಖ್ಯೆಗೆ ಅನುಗುಣವಾಗಿ ಪೊಲೀಸ್‌ ಸಿಬ್ಬಂದಿ ನೇಮಕಾತಿ ಪ್ರಕ್ರಿಯೆಯೂ ಪ್ರಾರಂಭವಾಗಿದ್ದು, 8500 ಪೊಲೀಸ್‌ ಪೇದೆ ಹಾಗೂ 290 ಸಬ್‌ ಇನ್ಸ್‌ಪೆಕ್ಟರ್‌ಗಳ ನೇಮಕಕ್ಕೆ ಕ್ರಮ ಕೈಗೊಳ್ಳಲಾಗಿದೆ. 
* ಗೃಹ ಸಚಿವ ಜಾರ್ಜ್‌ ವಾಗ್ಧಾಳಿ* ಶಿರಾ, ವಿಜಾಪುರ, ಯಾದಗಿರಿ ಘಟನೆಗಳ ಮಾದರಿಯಲ್ಲಿ ಇತರೆಡೆ ಗಲಭೆ ಸೃಷ್ಟಿಗೆ ಸಂಚು* ಇಂಥ ಪಿತೂರಿ ಫ‌ಲಿಸದು*ರಹಸ್ಯ ಕಾರ್ಯಸೂಚಿ ಮಟ್ಟ ಹಾಕಿದ್ದಕ್ಕೆ ನನ್ನ ವಿರುದ್ಧ ಆರೋಪ* ಬಿಜೆಪಿಯವರ ಕೃತ್ಯ ಬಹಿರಂಗಪಡಿಸಿದರೆ ಅವರಿಗೆ ಮುಖ ಇರಲ್ಲ* ನನಗೆ ಬಿಜೆಪಿ ಸರ್ಟಿಫಿಕೇಟ್‌ ಬೇಕಿಲ್ಲ, ರಾಜೀನಾಮೆ ನೀಡಲ್ಲ . 
