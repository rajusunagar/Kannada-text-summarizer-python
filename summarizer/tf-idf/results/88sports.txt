ನಿಮಗೆ ನೆನಪಿರಬಹುದು, 1992ರಲ್ಲಿ ಮೊದಲ ಸಲ ವಿಶ್ವಕಪ್‌ ಸಂಘಟಿಸಿದ ಆಸ್ಟ್ರೇಲಿಯ ಅನೇಕ ಕ್ರಾಂತಿಕಾರಿ ಹೆಜ್ಜೆಗಳನ್ನಿರಿಸಿತ್ತು. 
ಬಣ್ಣದ ಉಡುಗೆ, ಹೊನಲು ಬೆಳಕಿನ ಪಂದ್ಯ, ಕಪ್ಪು ಸೈಟ್‌ಸ್ಕ್ರೀನ್‌, ಬಿಳಿ ಚೆಂಡು... 
ಹೀಗೆ. 
ಅಂದು ಅಲನ್‌ ಬೋರ್ಡರ್‌ ನೇತೃತ್ವದ ಆಸ್ಟ್ರೇಲಿಯ ಹಾಲಿ ಚಾಂಪಿಯನ್‌ ಕೂಡ ಆಗಿತ್ತು. 
ಆದರೆ ಮೊದಲ ಪಂದ್ಯದಿಂದಲೇ ಸೋಲನುಭವಿಸುತ್ತ ಹೋಗಿ ಲೀಗ್‌ ಹಂತದಲ್ಲೇ ಎಡವಿ ಹೊರಬಿದ್ದಿತ್ತು.. 
ಆದರೆ ಯಾವ ಕಾರಣಕ್ಕೂ ಅಂದಿನ ಅವಸ್ಥೆ ಈ ಬಾರಿ ಮರುಕಳಿಸಬಾರದು ಎಂದು ಪಣತೊಟ್ಟಿದೆ ಆಸ್ಟ್ರೇಲಿಯ. 
ತವರಿನ ತಂಡಕ್ಕೆ ಕಪ್‌ ಒಲಿಯದು ಎಂಬ ನಂಬಿಕೆಯನ್ನು ಕಳೆದ ಸಲ ಭಾರತ ಸುಳ್ಳು ಮಾಡಿದ ಬಳಿಕ ಸಹಜವಾಗಿಯೇ ಈ ಸಲದ ಆತಿಥೇಯ ತಂಡವನ್ನು ಪ್ರಶಸ್ತಿ ಗೆಲುವಿನ ನೆಚ್ಚಿನ ತಂಡವಾಗಿಯೇ ನೋಡಲಾಗುತ್ತಿದೆ. 
ಹೀಗಾಗಿ ಕಾಂಗರೂ ತನ್ನದೇ ನೆಲದಲ್ಲಿ ಕಪ್‌ ಗೆದ್ದು ಕುಪ್ಪಳಿಸಬಾರದೇಕೆ? ಇಂಥದೊಂದು ಸಾಧ್ಯತೆ ಎಲ್ಲ ದಿಕ್ಕುಗಳಿಂದಲೂ ಗೋಚರಿಸುತ್ತಿದೆ.. 
ಬದಲಾವಣೆಯ ಬಿರುಗಾಳಿ. 
1992ರ ಆತಿಥ್ಯದ ಬಳಿಕ ಆಸ್ಟ್ರೇಲಿಯದ ಕ್ರಿಕೆಟ್‌ನಲ್ಲಿ ಬದಲಾವಣೆಯ ಬಿರುಗಾಳಿಯೇ ಬೀಸಿದೆ. 
1999-2007ರ ಅವಧಿಯಲ್ಲಿ ಕಪ್‌ ಗೆದ್ದು ಹ್ಯಾಟ್ರಿಕ್‌ ಸಾಧಿಸಿದ ಏಕೈಕ ರಾಷ್ಟ್ರವೆಂಬ ಹೆಗ್ಗಳಿಕೆಗೆ ಪಾತ್ರವಾಗಿದ್ದನ್ನು ಮರೆಯುವಂತಿಲ್ಲ. 
ಯಾವಾಗೆಲ್ಲ ನೆಚ್ಚಿನ ತಂಡವಾಗಿ ಕಣಕ್ಕಿಳಿದಿತ್ತೋ, ಅಂದೆಲ್ಲ ಕಪ್‌ ಎತ್ತಿ ಮೆರೆದದ್ದು ಆಸ್ಟ್ರೇಲಿಯದ ಪರಾಕ್ರಮಕ್ಕೆ ಸಾಕ್ಷಿ.. 
ಅನುಮಾನವೇ ಬೇಡ, ಈ ಸಲ ಮತ್ತೂಮ್ಮೆ ಆಸ್ಟ್ರೇಲಿಯ ಫೇವರಿಟ್‌ ತಂಡವಾಗಿಯೇ ಕಣಕ್ಕಿಳಿಯಲಿದೆ. 
ಯಾವುದೇ ಆಟಗಾರನ ಹಂಗಿಲ್ಲದೆ ಗೆಲುವಿನ ಪತಾಕೆ ಹಾರಿಸುತ್ತಲೇ ಇರುವ ಆಸೀಸ್‌, ವಿಶ್ವಕಪ್‌ ಸಮೀಪಿಸುತ್ತಿದ್ದಂತೆ ಹೆಚ್ಚು ಬಲಿಷ್ಠವಾಗಿ, ಅಷ್ಟೇ ಅಪಾಯಕಾರಿಯಾಗಿ ಕಂಡುಬರುತ್ತಿದೆ.. 
ಎಲ್ಲರೂ ಮ್ಯಾಚ್‌ ವಿನ್ನರ್!. 
ಏಕದಿನ ಪಂದ್ಯದ ಪಥವನ್ನು ಏಕಾಂಗಿಯಾಗಿ ಬದಲಿಸಿ ಜಯವನ್ನು ತಂದುಕೊಡಬಲ್ಲ ಕಿಕ್ರಕೆಟಿಗರೇ ಆಸ್ಟ್ರೇಲಿಯದ ಆಸ್ತಿ. 
ವಾರ್ನರ್‌, ಫಿಂಚ್‌, ವಾಟ್ಸನ್‌, ಸ್ಮಿತ್‌, ಮ್ಯಾಕ್ಸ್‌ವೆಲ್‌, ಫಾಕ್ನರ್‌... 
ಇವರಲ್ಲೊಬ್ಬರು ಬ್ಯಾಟಿಂಗ್‌ನಲ್ಲಿ ಸಿಡಿದರೆ ಸಾಕು, ಎದುರಾಳಿ ಪಡೆ ಮಕಾಡೆ ಮಲಗಲೇ ಬೇಕು. 
ಇವರೆಲ್ಲರೂ ಮ್ಯಾಚ್‌ ವಿನ್ನರ್‌ಗಳೇ. 
ಮೊನ್ನೆ ತ್ರಿಕೋನ ಸರಣಿಯ ಫೈನಲ್‌ನಲ್ಲಿ ಇಂಗ್ಲೆಂಡ್‌ ಎದುರು ಮ್ಯಾಕ್ಸ್‌ವೆಲ್‌ ಹೇಗೆ ಅಬ್ಬರಿಸಿದರು ನೋಡಿ! ಅವರಿಗೆ ಮೈಕಲ್‌ ಕ್ಲಾರ್ಕ್‌ ಅಗತ್ಯವಾದರೂ ಏನು?. 
ಸ್ಫೋಟಕ ಬ್ಯಾಟ್ಸ್‌ಮನ್‌ ವಾರ್ನರ್‌ ಅವರನ್ನು ಬೇಗನೇ ಪೆವಿಲಿಯನ್ನಿಗೆ ಅಟ್ಟಿದರೆ ಎದುರಾಳಿ ತಂಡ ನಿರಾಳವಾಗಿ ಇರುವಂತಿಲ್ಲ. 
ಆಗ ಫಿಂಚ್‌ ಪಂಚ್‌ ಕೊಡುತ್ತಾರೆ. 
ಅನುಭವಿ ವಾಟ್ಸನ್‌ ಸಿಡಿಯಲೂಬಹುದು. 
ಇಲ್ಲವೇ ಸ್ಮಿತ್‌ ಕ್ರೀಸ್‌ ಆಕ್ರಮಿಸಿಕೊಳ್ಳುತ್ತಾರೆ. 
ಬೈಲಿ ಕೂಡ ಭರ್ಜರಿಯಾಗಿ ಬ್ಯಾಟ್‌ ಬೀಸಬಲ್ಲರು. 
ಮ್ಯಾಕ್ಸ್‌ವೆಲ್‌-ಫಾಕ್ನರ್‌ ಸ್ಲಾಗ್‌ ಓವರ್‌ಗಳಲ್ಲಿ ಸಿಡಿದರೆ ಆಸೀಸ್‌ ಮೊತ್ತವನ್ನು ಕಲ್ಪಿಸುವುದೂ ಅಸಾಧ್ಯ!. 
ಕಾಂಗರೂ ಪಡೆಯ ಬೌಲಿಂಗ್‌ ದಾಳಿ ಕೂಡ ಘಾತಕವಾಗಿದೆ. 
ಮಿಚೆಲ್‌ದ್ವಯರಾದ ಜಾನ್ಸನ್‌ ಮತ್ತು ಸ್ಟಾರ್ಕ್‌ ಬೆಂಕಿ ಉಗುಳಲು ಸಜ್ಜಾಗಿದ್ದಾರೆ. 
ಹ್ಯಾಝಲ್‌ವುಡ್‌ ಕೂಡ ಅಪಾಯಕಾರಿ. 
ಕಮಿನ್ಸ್‌ ಮತ್ತು ಡೋಹರ್ಟಿ ಬಗ್ಗೆ ಸ್ವಲ್ಪ ಅನುಮಾನಗಳಿವೆ, ಅಷ್ಟೇ.. 
ಬೀಳುವ ಅಪಯಾವೂ ಇದೆ!. 
ತಂಡದ ಟೀಮ್‌ ಸ್ಪಿರಿಟ್‌ ಬಗ್ಗೆ ಎರಡು ಮಾತಿಲ್ಲ. 
ಗೆಲುವಿನ ಹಪಾಹಪಿ, ಹಸಿವಿಗೆ ಕೊನೆ ಎಂಬುದಿಲ್ಲ. 
ಆದರೆ ಇಂಥ ಸರ್ವಶಕ್ತ ತಂಡವೂ ಕಾಲು ಜಾರಿ ಬೀಳುವ ಅಪಾಯ ಇದ್ದೇ ಇದೆ. 
ಕಾರಣ, ಅತಿಯಾದ ಆತ್ಮವಿಶ್ವಾಸ. 
ಗೆದ್ದು ಗೆದ್ದು ಗೆದ್ದು ನಾಕೌಟ್‌ ಹಂತದಲ್ಲಿ ಆಘಾತಕಾರಿ ಸೋಲಿಗೆ ತುತ್ತಾಗಿ ಕೂಟದಿಂದ ನಿರ್ಗಮಿಸಲೂಬಹುದು, 1992ರ ಸೆಮಿಫೈನಲ್‌ನಲ್ಲಿ ಮತ್ತೂಂದು ಆತಿಥೇಯ ತಂಡವಾದ ನ್ಯೂಜಿಲ್ಯಾಂಡ್‌ ಪಾಕಿಸ್ಥಾನಕ್ಕೆ ಶರಣಾದಂತೆ!. 
ಈಗಿನ ಬಲಾಬಲದ ಲೆಕ್ಕಾಚಾರದಲ್ಲಿ ಸೆಮಿಫೈನಲ್‌ ತನಕ ಆಸ್ಟ್ರೇಲಿಯದ ಪಯಣ ನಿರಾತಂಕವಾಗಿ ಸಾಗಲಿದೆ. 
ಸೆಮಿಫೈನಲ್‌ ದಾಟಿದ್ದೇ ಆದರೆ ಆಸೀಸ್‌ 5ನೇ ಸಲ ಕಪ್‌ ಎತ್ತಿ ಇತಿಹಾಸ ನಿರ್ಮಿಸುವುದು ಖಚಿತ!. 

--------------------- Summary -----------------------------
ತವರಿನ ತಂಡಕ್ಕೆ ಕಪ್‌ ಒಲಿಯದು ಎಂಬ ನಂಬಿಕೆಯನ್ನು ಕಳೆದ ಸಲ ಭಾರತ ಸುಳ್ಳು ಮಾಡಿದ ಬಳಿಕ ಸಹಜವಾಗಿಯೇ ಈ ಸಲದ ಆತಿಥೇಯ ತಂಡವನ್ನು ಪ್ರಶಸ್ತಿ ಗೆಲುವಿನ ನೆಚ್ಚಿನ ತಂಡವಾಗಿಯೇ ನೋಡಲಾಗುತ್ತಿದೆ. 
ಹೀಗಾಗಿ ಕಾಂಗರೂ ತನ್ನದೇ ನೆಲದಲ್ಲಿ ಕಪ್‌ ಗೆದ್ದು ಕುಪ್ಪಳಿಸಬಾರದೇಕೆ? ಇಂಥದೊಂದು ಸಾಧ್ಯತೆ ಎಲ್ಲ ದಿಕ್ಕುಗಳಿಂದಲೂ ಗೋಚರಿಸುತ್ತಿದೆ.. 
ಯಾವಾಗೆಲ್ಲ ನೆಚ್ಚಿನ ತಂಡವಾಗಿ ಕಣಕ್ಕಿಳಿದಿತ್ತೋ, ಅಂದೆಲ್ಲ ಕಪ್‌ ಎತ್ತಿ ಮೆರೆದದ್ದು ಆಸ್ಟ್ರೇಲಿಯದ ಪರಾಕ್ರಮಕ್ಕೆ ಸಾಕ್ಷಿ.. 
ಯಾವುದೇ ಆಟಗಾರನ ಹಂಗಿಲ್ಲದೆ ಗೆಲುವಿನ ಪತಾಕೆ ಹಾರಿಸುತ್ತಲೇ ಇರುವ ಆಸೀಸ್‌, ವಿಶ್ವಕಪ್‌ ಸಮೀಪಿಸುತ್ತಿದ್ದಂತೆ ಹೆಚ್ಚು ಬಲಿಷ್ಠವಾಗಿ, ಅಷ್ಟೇ ಅಪಾಯಕಾರಿಯಾಗಿ ಕಂಡುಬರುತ್ತಿದೆ.. 
ಗೆದ್ದು ಗೆದ್ದು ಗೆದ್ದು ನಾಕೌಟ್‌ ಹಂತದಲ್ಲಿ ಆಘಾತಕಾರಿ ಸೋಲಿಗೆ ತುತ್ತಾಗಿ ಕೂಟದಿಂದ ನಿರ್ಗಮಿಸಲೂಬಹುದು, 1992ರ ಸೆಮಿಫೈನಲ್‌ನಲ್ಲಿ ಮತ್ತೂಂದು ಆತಿಥೇಯ ತಂಡವಾದ ನ್ಯೂಜಿಲ್ಯಾಂಡ್‌ ಪಾಕಿಸ್ಥಾನಕ್ಕೆ ಶರಣಾದಂತೆ!. 
ಸೆಮಿಫೈನಲ್‌ ದಾಟಿದ್ದೇ ಆದರೆ ಆಸೀಸ್‌ 5ನೇ ಸಲ ಕಪ್‌ ಎತ್ತಿ ಇತಿಹಾಸ ನಿರ್ಮಿಸುವುದು ಖಚಿತ!. 
