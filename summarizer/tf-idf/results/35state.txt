ಬೆಂಗಳೂರು: ರಾಜಧಾನಿಯಲ್ಲಿ ಸರ್ಕಾರಿ ಭೂಮಿಯನ್ನು ಕಬಳಿಸಿ, ಕಣ್ಣಿಗೆ ರಾಚುವಂತೆ ರಾಜಾರೋಷವಾಗಿ ತಲೆಯೆತ್ತಿರುವ ಅಪಾರ್ಟ್‌ಮೆಂಟ್‌ಗಳು, ಕಟ್ಟಡಗಳು, ಕೆರೆ ಅತಿಕ್ರಮಿಸಿ ನಿರ್ಮಾಣವಾಗಿರುವ ಲೇಔಟ್‌ಗಳನ್ನು ತಕ್ಷಣದಿಂದಲೇ ತೆರವುಗೊಳಿಸುವ ಕಾರ್ಯಾಚರಣೆ ಆರಂಭಿಸಲು ರಾಜ್ಯ ಸರ್ಕಾರ ನಿರ್ಧರಿಸಿದೆ.. 
ಸರ್ಕಾರಿ ಭೂಮಿಯನ್ನು ಕಬಳಿಕೆ ಮಾಡಿದ ಎಷ್ಟೇ ಪ್ರಭಾವಿ ಅಥವಾ ಪ್ರತಿಷ್ಠಿತ ಕಟ್ಟಡಗಳಿರಲಿ ಮುಲಾಜಿಲ್ಲದೆ ನೆಲಸಮಗೊಳಿಸಲು ಉದ್ದೇಶಿಸಲಾಗಿದೆ. 
ಈ ಕಾರ್ಯಾಚರಣೆಯು ಕ್ಷಿಪ್ರ ಗತಿಯಲ್ಲಿ ನಡೆಯಬೇಕೆಂಬ ಉದ್ದೇಶದಿಂದ, ತಕ್ಷಣವೇ ಆದೇಶ ಜಾರಿಗೆ ಬರುವಂತೆ ಕ್ರಮ ಕೈಗೊಳ್ಳಲಾಗಿದೆ. 
ಈ ಹಿನ್ನೆಲೆಯಲ್ಲಿ ಕಬಳಿಕೆ ಮಾಡಿರುವುದು ಎದ್ದುಕಾಣುವಂತಹ ಕಟ್ಟಡಗಳನ್ನು ಆದ್ಯತೆ ಮೇರೆಗೆ ತೆರವುಗೊಳಿಸಬೇಕು ಎಂದೂ ಸೂಚಿಸಿರುವುದಾಗಿ ಕಾನೂನು ಮತ್ತು ಸಂಸದೀಯ ವ್ಯವಹಾರಗಳ ಸಚಿವ ಟಿ.ಬಿ. 
ಜಯಚಂದ್ರ ತಿಳಿಸಿದರು.. 
ಗೃಹ ಕಚೇರಿ "ಕೃಷ್ಣಾ'ದಲ್ಲಿ ಭೂಕಬಳಿಕೆ ವಿರೋಧಿ ಹೋರಾಟಗಾರರೊಂದಿಗೆ ಸಭೆ ನಡೆಸಿದ ಬಳಿಕ ಸುದ್ದಿಗಾರರಿಗೆ ಸಚಿವ ಟಿ.ಬಿ. 
ಜಯಚಂದ್ರ ಈ ವಿಷಯ ತಿಳಿಸಿದರು.ಪುರವಂಕರದಂತಹ ಕೆಲವು ರಿಯಲ್‌ ಎಸ್ಟೇಟ್‌ ಡೆವಲಪರ್‌ಗಳು ರಸ್ತೆ, ಕೆರೆ ಮತ್ತು ಕೆರೆ ಅಂಗಳ ಕಬಳಿಸಿರುವುದು ಕಣ್ಣಿಗೆ ಸ್ಪಷ್ಟವಾಗಿ ಗೋಚರಿಸುತ್ತದೆ. 
ಜಾಲ ಹೋಬಳಿಯಲ್ಲಿ ಅಕ್ರಮವಾಗಿ ಯಾರದೋ ಹೆಸರಿನಲ್ಲಿ ಭೂಕಬಳಿಕೆ ಮಾಡಲಾಗಿದೆ. 
ಇಂತಹ ಸಾಕಷ್ಟು ಉದಾಹರಣೆಗಳಿವೆ. 
ಅದೆಲ್ಲವನ್ನೂ ಮುಲಾಜಿಲ್ಲದೆ ತೆರವುಗೊಳಿಸಲಾಗುವುದು. 
ಅಗತ್ಯಬಿದ್ದರೆ, ಕಾನೂನು ಹೋರಾಟಕ್ಕೂ ಸರ್ಕಾರ ಹಿಂಜರಿಯುವುದಿಲ್ಲ ಎಂದು ಹೇಳಿದರು.. 
ಇನ್ನೂ ಇಬ್ಬರು ಡೀಸಿ: ಈ ಕಾರ್ಯಾಚರಣೆಗಾಗಿಯೇ ಬೆಂಗಳೂರು ನಗರ ಜಿಲ್ಲೆಗೆ ಇನ್ನೂ ಇಬ್ಬರು ಜಿಲ್ಲಾಧಿಕಾರಿಗಳನ್ನು ಕೂಡಲೇ ನೇಮಕ ಮಾಡಲಾಗುವುದು. 
ಅಂದರೆ, ಒಟ್ಟಾರೆ ಮೂವರು ಜಿಲ್ಲಾಧಿಕಾರಿಗಳನ್ನು ನಿಯೋಜಿಸಲಾಗುತ್ತಿದ್ದು, ಈ ಮೂವರೂ ಸಮಾನ ಅಧಿಕಾರ ಹೊಂದಿರುತ್ತಾರೆ. 
ಎ.ಟಿ. 
ರಾಮಸ್ವಾಮಿ ವರದಿ ಪ್ರಕಾರ ನಗರದಲ್ಲಿರುವ 62 ಸಾವಿರ ಎಕರೆ ಸರ್ಕಾರಿ ಜಮೀನಿನ ಪೈಕಿ 34 ಸಾವಿರ ಎಕರೆ ಕಬಳಿಕೆ ಆಗಿದೆ ಎಂದು ಅವರು ಮಾಹಿತಿ ನೀಡಿದರು.. 
ಈ ಹಿಂದೆ ಭೂಒತ್ತುವರಿ ತೆರವು ಕಾರ್ಯಾಚರಣೆಗಾಗಿ ವಿಶೇಷ ಜಿಲ್ಲಾಧಿಕಾರಿಗಳನ್ನು ನೇಮಿಸಲಾಗಿತ್ತು. 
ಆದರೆ, ಅವರೂ ಈ ಅಕ್ರಮದಲ್ಲಿ ಶಾಮೀಲಾಗಿದ್ದಾರೆ ಎಂದು ತಿಳಿದುಬಂದಿದೆ. 
ಆದ್ದರಿಂದ ಈ ವಿಶೇಷ ಜಿಲ್ಲಾಧಿಕಾರಿಗಳು ಕಟ್ಟಡ ನಿರ್ಮಾಣಕ್ಕೆ ನೀಡಿದ ಪ್ರತಿಯೊಂದು ಅನುಮತಿಗಳನ್ನೂ ಕೂಲಂಕುಷವಾಗಿ ತನಿಖೆ ನಡೆಸಲಾಗುವುದು. 
2011ರಿಂದ ಈವರೆಗೆ ಐವರು ವಿಶೇಷ ಜಿಲ್ಲಾಧಿಕಾರಿಗಳು ಬಂದು-ಹೋಗಿದ್ದಾರೆ. 
ಕೋರ್ಟ್‌ ನಿರ್ದೇಶನದಂತೆ ವಿಶೇಷ ಜಿಲ್ಲಾಧಿಕಾರಿ ಹುದ್ದೆ ರದ್ದುಗೊಳಿಸಲಾಗಿದೆಎಂದು ವಿವರಿಸಿದರು.. 
ನಗರದಿಂದ 18 ಕಿ.ಮೀ. 
ಆಚೆಗಿನ ಭೂಮಿಯನ್ನು ಕೂಡ ನಿಯಮಬಾಹಿರವಾಗಿ ಕಟ್ಟಡ ನಿರ್ಮಾಣಕ್ಕೆ ಅನುವು ಮಾಡಿಕೊಡಲಾಗಿದೆ. 
ಅಲ್ಲದೆ, ಸುಮಾರು 4,500 ನಕಲಿ ದಾಖಲೆಗಳನ್ನು ಸೃಷ್ಟಿಸಿ, ಭೂಮಿ ಕಬಳಿಸಲಾಗಿದೆ. 
ಇದನ್ನು ಆಯಾ ತಹಶೀಲ್ದಾರರು ಸ್ವಯಂಪ್ರೇರಿತವಾಗಿ ಮೊಕದ್ದಮೆ ದಾಖಲಿಸಿಕೊಳ್ಳಲಿದ್ದಾರೆ ಎಂದರು.. 
ವಿಶೇಷ ನ್ಯಾಯಾಲಯ: ಇದಲ್ಲದೆ, ಭೂಕಬಳಿಕೆ ವಿರುದ್ಧ ವಿಶೇಷ ನ್ಯಾಯಾಲಯಗಳ ಸ್ಥಾಪನೆಗೆ ರಾಷ್ಟ್ರಪತಿಗಳ ಅಂಕಿತ ಬಾಕಿ ಇದೆ. 
ಈ ಬಗ್ಗೆಯೂ ವಿಚಾರಿಸಿದ್ದು, ಮುಂದಿನ 15 ದಿನಗಳಲ್ಲಿ ಇದಕ್ಕೆ ಅಂಕಿತ ಮುದ್ರೆ ಬೀಳುವ ಭರವಸೆ ಇದೆ. 
ಅಷ್ಟೊತ್ತಿಗೆ ನಗರದಲ್ಲಿ ತೆರವು ಕಾರ್ಯಾಚರಣೆಯೂ ಶುರುವಾಗಿರುತ್ತದೆ ಎಂದು ಹೇಳಿದರು.. 
ಏನೇನು ಕ್ರಮ?- ಸರ್ಕಾರಿ ಭೂಕಬಳಿಕೆ ಮಾಡಿದವರು ಪ್ರಭಾವಿ, ಪ್ರತಿಷ್ಠಿತರೇ ಆದರೂ ನಿರ್ದಾಕ್ಷಿಣ್ಯ ಕ್ರಮ- ಕಣ್ಣಿಗೆ ಕಾಣುವಂತಹ ಅಕ್ರಮ ಕಟ್ಟಡ, ಬಡಾವಣೆಗಳು ಆದ್ಯತೆ ಮೇರೆಗೆ ನೆಲಸಮ- ಭೂಕಬಳಿಕೆ ತೆರವುಗೊಳಿಸಲು ಈಗಿರುವ ಜಿಲ್ಲಾಧಿಕಾರಿ ಜತೆ ಇನ್ನಿಬ್ಬರು ಡೀಸಿಗಳ ನೇಮಕ- ನಕಲಿ ದಾಖಲೆಗಳನ್ನು ಸೃಷ್ಟಿಸಿದವರ ವಿರುದ್ಧ ಸ್ವಯಂಪ್ರೇರಿತ ಕೇಸು ದಾಖಲು. 
62000 ಎಕರೆ: ಬೆಂಗಳೂರು ನಗರದಲ್ಲಿ ಇರುವ ಸರ್ಕಾರಿ ಜಮೀನು34000 ಎಕರೆ: ಕಬಳಿಕೆ ಆದ ಸರ್ಕಾರಿ ಜಮೀನಿನ ಪ್ರಮಾಣ4500 ದಾಖಲೆ: ಸರ್ಕಾರಿ ಜಮೀನು ಮಾಡಲು ಸೃಷ್ಟಿಯಾದವು. 
ಪುರವಂಕರದಂತಹ ಕೆಲವು ರಿಯಲ್‌ ಎಸ್ಟೇಟ್‌ ಡೆವಲಪರ್‌ಗಳು ರಸ್ತೆ, ಕೆರೆ ಮತ್ತು ಕೆರೆ ಅಂಗಳ ಕಬಳಿಸಿರುವುದು ಕಣ್ಣಿಗೆ ಸ್ಪಷ್ಟವಾಗಿ ಗೋಚರಿಸುತ್ತದೆ. 
ಜಾಲ ಹೋಬಳಿಯಲ್ಲಿ ಅಕ್ರಮವಾಗಿ ಯಾರದೋ ಹೆಸರಿನಲ್ಲಿ ಭೂಕಬಳಿಕೆ ಮಾಡಲಾಗಿದೆ. 
ಇಂತಹ ಸಾಕಷ್ಟು ಉದಾಹರಣೆಗಳಿವೆ. 
ಅದೆಲ್ಲವನ್ನೂ ಮುಲಾಜಿಲ್ಲದೆ ತೆರವುಗೊಳಿಸಲಾಗುವುದು.- ಟಿ.ಬಿ.ಜಯಚಂದ್ರ, ಕಾನೂನು ಸಚಿವ. 

--------------------- Summary -----------------------------
﻿ಬೆಂಗಳೂರು: ರಾಜಧಾನಿಯಲ್ಲಿ ಸರ್ಕಾರಿ ಭೂಮಿಯನ್ನು ಕಬಳಿಸಿ, ಕಣ್ಣಿಗೆ ರಾಚುವಂತೆ ರಾಜಾರೋಷವಾಗಿ ತಲೆಯೆತ್ತಿರುವ ಅಪಾರ್ಟ್‌ಮೆಂಟ್‌ಗಳು, ಕಟ್ಟಡಗಳು, ಕೆರೆ ಅತಿಕ್ರಮಿಸಿ ನಿರ್ಮಾಣವಾಗಿರುವ ಲೇಔಟ್‌ಗಳನ್ನು ತಕ್ಷಣದಿಂದಲೇ ತೆರವುಗೊಳಿಸುವ ಕಾರ್ಯಾಚರಣೆ ಆರಂಭಿಸಲು ರಾಜ್ಯ ಸರ್ಕಾರ ನಿರ್ಧರಿಸಿದೆ.. 
ಈ ಹಿನ್ನೆಲೆಯಲ್ಲಿ ಕಬಳಿಕೆ ಮಾಡಿರುವುದು ಎದ್ದುಕಾಣುವಂತಹ ಕಟ್ಟಡಗಳನ್ನು ಆದ್ಯತೆ ಮೇರೆಗೆ ತೆರವುಗೊಳಿಸಬೇಕು ಎಂದೂ ಸೂಚಿಸಿರುವುದಾಗಿ ಕಾನೂನು ಮತ್ತು ಸಂಸದೀಯ ವ್ಯವಹಾರಗಳ ಸಚಿವ ಟಿ.ಬಿ. 
ಜಯಚಂದ್ರ ಈ ವಿಷಯ ತಿಳಿಸಿದರು.ಪುರವಂಕರದಂತಹ ಕೆಲವು ರಿಯಲ್‌ ಎಸ್ಟೇಟ್‌ ಡೆವಲಪರ್‌ಗಳು ರಸ್ತೆ, ಕೆರೆ ಮತ್ತು ಕೆರೆ ಅಂಗಳ ಕಬಳಿಸಿರುವುದು ಕಣ್ಣಿಗೆ ಸ್ಪಷ್ಟವಾಗಿ ಗೋಚರಿಸುತ್ತದೆ. 
ರಾಮಸ್ವಾಮಿ ವರದಿ ಪ್ರಕಾರ ನಗರದಲ್ಲಿರುವ 62 ಸಾವಿರ ಎಕರೆ ಸರ್ಕಾರಿ ಜಮೀನಿನ ಪೈಕಿ 34 ಸಾವಿರ ಎಕರೆ ಕಬಳಿಕೆ ಆಗಿದೆ ಎಂದು ಅವರು ಮಾಹಿತಿ ನೀಡಿದರು.. 
ಏನೇನು ಕ್ರಮ?- ಸರ್ಕಾರಿ ಭೂಕಬಳಿಕೆ ಮಾಡಿದವರು ಪ್ರಭಾವಿ, ಪ್ರತಿಷ್ಠಿತರೇ ಆದರೂ ನಿರ್ದಾಕ್ಷಿಣ್ಯ ಕ್ರಮ- ಕಣ್ಣಿಗೆ ಕಾಣುವಂತಹ ಅಕ್ರಮ ಕಟ್ಟಡ, ಬಡಾವಣೆಗಳು ಆದ್ಯತೆ ಮೇರೆಗೆ ನೆಲಸಮ- ಭೂಕಬಳಿಕೆ ತೆರವುಗೊಳಿಸಲು ಈಗಿರುವ ಜಿಲ್ಲಾಧಿಕಾರಿ ಜತೆ ಇನ್ನಿಬ್ಬರು ಡೀಸಿಗಳ ನೇಮಕ- ನಕಲಿ ದಾಖಲೆಗಳನ್ನು ಸೃಷ್ಟಿಸಿದವರ ವಿರುದ್ಧ ಸ್ವಯಂಪ್ರೇರಿತ ಕೇಸು ದಾಖಲು. 
62000 ಎಕರೆ: ಬೆಂಗಳೂರು ನಗರದಲ್ಲಿ ಇರುವ ಸರ್ಕಾರಿ ಜಮೀನು34000 ಎಕರೆ: ಕಬಳಿಕೆ ಆದ ಸರ್ಕಾರಿ ಜಮೀನಿನ ಪ್ರಮಾಣ4500 ದಾಖಲೆ: ಸರ್ಕಾರಿ ಜಮೀನು ಮಾಡಲು ಸೃಷ್ಟಿಯಾದವು. 
