ಬೆಂಗಳೂರು: ರಾಜಕೀಯ ಎದುರಾಳಿಗಳನ್ನು ಮಟ್ಟಹಾಕಲು ಹಾಗೂ ಸರ್ಕಾರದಲ್ಲಿರುವವರು ನಡೆಸಿರುವ ಅವ್ಯವಹಾರ  ಮುಚ್ಚಿಹಾಕಲು ಭ್ರಷ್ಟಾಚಾರ ನಿಗ್ರಹ ದಳ ರಚಿಸಲಾಗಿದೆ ಎಂದು ಆರೋಪಿಸಿರುವ ಮಾಜಿ ಪ್ರಧಾನಿ ಹಾಗೂ ಜೆಡಿಎಸ್‌ ರಾಷ್ಟ್ರೀಯ ಅಧ್ಯಕ್ಷ ಎಚ್‌.ಡಿ.ದೇವೇಗೌಡ, ಎಸಿಬಿ ವಿರೋಧಿಸಿ ಜೆಡಿಎಸ್‌ ಬೀದಿಗಿಳಿದು ಹೋರಾಟ ನಡೆಸಲಿದೆ ಎಂದು ತಿಳಿಸಿದ್ದಾರೆ.. 
ಭ್ರಷ್ಟಾಚಾರ ನಿಗ್ರಹ ದಳ ರಚನೆ ರದ್ದುಪಡಿಸಲು ಸರ್ಕಾರಕ್ಕೆ ಸೂಚನೆ ನೀಡುವಂತೆ ಸೋಮವಾರ ಪಕ್ಷದ ವತಿಯಿಂದ ಗಾಂಧಿ ಪ್ರತಿಮೆಯಿಂದ ಸ್ವಾತಂತ್ರ್ಯ ಉದ್ಯಾನದವರೆಗೆ ಪ್ರತಿಭಟನಾ ಮೆರವಣಿಗೆ ನಡೆಸಿ ಪಾದಯಾತ್ರೆ ಮೂಲಕ ರಾಜ್ಯಪಾಲ ವಜುಭಾಯಿ ವಾಲಾ ಅವರಿಗೆ ಮನವಿ ಸಲ್ಲಿಸಲಾಗುವುದು ಎಂದು ಹೇಳಿದ್ದಾರೆ.. 
ಶನಿವಾರ ಪದ್ಮನಾಭನಗರದಲ್ಲಿನ ತಮ್ಮ ನಿವಾಸದಲ್ಲಿ ಸುದ್ದಿಗೋಷ್ಠಿಯನ್ನು ಉದ್ದೇಶಿಸಿ ಮಾತನಾಡಿದ ಅವರು, ಲೋಕಾಯುಕ್ತ ವ್ಯವಸ್ಥೆ ಸರ್ವನಾಶ ಮಾಡುವ ಸಲುವಾಗಿಯೇ ಭ್ರಷ್ಟಾಚಾರ ನಿಗ್ರಹ ದಳ ರಚಿಸಿರುವ ರಾಜ್ಯ ಸರ್ಕಾರದ ಉದ್ದೇಶ ಜನತೆ ಮುಂದಿಟ್ಟು ಹೋರಾಟ ಮಾಡಲಾಗುವುದು ಎಂದು ತಿಳಿಸಿದರು.. 
ಭ್ರಷ್ಟಾಚಾರ ನಿಗ್ರಹ ದಳ ವಿರೋಧಿಸಿ ರಾಜಾÂದ್ಯಂತ ಹೋರಾಟ ನಡೆದರೂ ಸರ್ಕಾರ ಮೊಂಡಾಟ ಆಡುತ್ತಿದೆ. 
ಭ್ರಷ್ಟಾಚಾರ ನಿಗ್ರಹ ದಳ ಯಾರ ಕೈ ಕೆಳಗೆ ಕೆಲಸ ಮಾಡುತ್ತಿದೆ ಎಂಬ ಒಂದು ಅಂಶ ಸಾಕು ಸರ್ಕಾರದ ಉದ್ದೇಶ ಗೊತ್ತಾಗಲು. 
ನ್ಯಾಯಾಲಯದ ಆದೇಶ ನೆಪ ಮಾಡಿ ರಚನೆಯಾಗಿರುವ ಭ್ರಷ್ಟಾಚಾರ ನಿಗ್ರಹ ದಳ ದುರ್ಬಳಕೆ ಮಾಡಿಕೊಳ್ಳುವ ಸಾಧ್ಯತೆಗಳಿವೆ. 
ಜತೆಗೆ ಮುಖ್ಯಮಂತ್ರಿ ಹಾಗೂ ಕೆಲವು ಸಚಿವರ ಮೇಲಿರುವ ಆರೋಪಗಳನ್ನು ಮುಚ್ಚಿ ಹಾಕುವ ಷಡ್ಯಂತ್ರವೂ ಇದೆ. 
ಈ ಎಲ್ಲಾ ವಿಚಾರವನ್ನು ಮನವಿ ಪತ್ರದಲ್ಲಿ ತಿಳಿಸಲಾಗುವುದು ಎಂದರು.. 
ಜೆಡಿಎಸ್‌ ರಾಜ್ಯದಲ್ಲಿ ಅಧಿಕಾರಕ್ಕೆ ಬಂದರೆ ಭ್ರಷ್ಟಾಚಾರ ನಿಗ್ರಹ ದಳ ರದ್ದುಪಡಿಸಿ ಲೋಕಾಯುಕ್ತ ಬಲಪಡಿಸುವ ಕೆಲಸ ಮಾಡಲಾಗುವುದು. 
ಸ್ವಂತ ಶಕ್ತಿ ಮೇಲೆ ಅಧಿಕಾರಕ್ಕೆ ಬರದಿದ್ದರೂ ನಿರ್ಣಾಯಕ ಪಾತ್ರ ವಹಿಸಿದರೂ ಎಸಿಬಿ ರದ್ದು ಷರತ್ತು ವಿಧಿಸಲಾಗುವುದು. 
ದೇಶದಲ್ಲೇ ಮಾದರಿ ಲೋಕಾಯುಕ್ತ ಜಾರಿಗೆ ತಂದಿದ್ದು ಕರ್ನಾಟಕ ಹಾಗೂ ಜನತಾಪಕ್ಷದ ಸರ್ಕಾರದ ಎಂಬುದು ಹೆಮ್ಮೆ. 
ಆದರೆ ಅದೇ ಹಿನ್ನೆಲೆಯಿಂದ ಬಂದವರು ಆ ಸಂಸ್ಥೆಯನ್ನು ನಿಶ್ಯಕ್ತಿ ಮಾಡುತ್ತಿದ್ದಾರೆ ಎಂಬುದು ದುರಂತ ಎಂದು ಬಣ್ಣಿಸಿದರು.. 
ಈ ವಿಚಾರದಲ್ಲಿ ಜೆಡಿಎಸ್‌ ಸುಮ್ಮನೆ ಕುಳಿತುಕೊಳ್ಳುವುದಿಲ್ಲ. 
ಭ್ರಷ್ಟಾಚಾರ ನಿಗ್ರಹ ದಳ ಸ್ಥಾಪನೆಯ ನಿಜ ಬಣ್ಣ ಬಯಲು ಮಾಡುತ್ತದೆ. 
ರಾಜ್ಯದ ಜನತಾ ನ್ಯಾಯಾಲಯಕ್ಕೆ ವಿಷಯ ಕೊಂಡೊಯ್ಯಲಿದೆ ಎಂದು ಗೌಡರು ಹೇಳಿದರು.. 
ಇದೇ ಸರ್ಕಾರ ಹಿಂದೆ ಕೆಪಿಎಸ್‌ಸಿ (ಕರ್ನಾಟಕ ಲೋಕಸೇವಾ ಆಯೋಗ) ಶಕ್ತಿ ಕುಂದಿಸಿತು. 
ಇದೀಗ ಲೋಕಾಯುಕ್ತ ಮುಚ್ಚುವ ಮಾಡುವ ಕೆಲಸ ಮಾಡುತ್ತಿದೆ. 
ಹದಿನೈದು ರಾಜ್ಯಗಳಲ್ಲಿ ಭ್ರಷ್ಟಾಚಾರ ನಿಗ್ರಹ ದಳ ಇರಬಹುದು. 
ಅಲ್ಲಿ ಲೋಕಾಯುಕ್ತ ಇಲ್ಲದ ಕಾರಣ ಇರಬಹುದೇನೋ. 
ಆದರೆ, ನಮ್ಮ ಲೋಕಾಯುಕ್ತ ದೇಶಕ್ಕೆ ಮಾದರಿ. 
ಇದರ ಕತ್ತು ಹಿಸುಕುವ ಕೆಲಸ ನಡೆದಿದೆ. 
ಪತ್ರಿ ಜಿಲ್ಲೆಯಲ್ಲೂ ಡಿವೈಎಸ್ಪಿಯನ್ನು ವಿಚಾರಣಾಧಿಕಾರಿಯನ್ನಾಗಿ ನೇಮಿಸಲಾಗುತ್ತದೆ. 
ತನಿಖಾ ವರದಿಯನ್ನು  ಮತ್ತು ದೋಷಾರೋಪ ಪಟ್ಟಿಯನ್ನು ಎಲ್ಲಿಗೆ ಸಲ್ಲಿಸಬೇಕು ಎಂದು ಪ್ರಶ್ನಿಸಿದರು.. 
ಗೃಹ ಇಲಾಖೆಯನ್ನು ಕೆಂಪಯ್ಯ ನಡೆಸುತ್ತಿದ್ದಾರೆ. 
ಇದು ಗೊತ್ತಿದ್ದೂ  ಪರಮೇಶ್ವರ್‌ ಅವರನ್ನು ಗೃಹ ಮಂತ್ರಿ ಮಾಡಿದ್ದಾದರೂ ಯಾಕೆ? ಪರಮೇಶ್ವರ್‌ ಪ್ರಾಮಾಣಿಕರು ನಿಜ, ಆದರೆ ಕೆಲಸ ಮಾಡಲು ಆಗದ ಇಲಾಖೆಯನ್ನು ಯಾಕೆ ತಗೊಂಡ್ರು ಅನ್ನೋದೇ ಅರ್ಥ ಆಗುತ್ತಿಲ್ಲ.- ಎಚ್‌.ಡಿ.ದೇವೇಗೌಡ. 
ಸ್ಪೀಕರ್‌ ಕಾಗೋಡು ಬಗ್ಗೆ ಬೇಸರವಿಧಾನಸಭೆ ಸ್ಪೀಕರ್‌ ಕಾಗೋಡು ತಿಮ್ಮಪ್ಪಅವರ ಕಾರ್ಯವೈಖರಿ ಬಗ್ಗೆ ದೇವೇಗೌಡರು ಬೇಸರ ವ್ಯಕ್ತಪಡಿಸಿದ್ದಾರೆ.ಜೆಡಿಎಸ್‌ 40 ಶಾಸಕರನ್ನು ಹೊಂದಿದೆ, ಬಿಜೆಪಿಯೂ ಅಷ್ಟೇ ಸಂಖ್ಯೆಯ ಶಾಸಕರನ್ನು ಹೊಂದಿದೆ. 
ಆದರೆ, ಬಿಜೆಪಿಗೆ ಗಂಟೆಗಟ್ಟಲೆ ಮಾತನಾಡಲು ಅವಕಾಶ ಕೊಡುವ ಸ್ಪೀಕರ್‌ ಅವರು ನಮ್ಮ ಪಕ್ಷದ ಕುಮಾರಸ್ವಾಮಿ ಹಾಗೂ ಶಾಸಕರು ಎದ್ದು ನಿಂತರೆ ಕುಳ್ಳರಿಸುತ್ತಾರೆ. 
ಏಕ ವಚನದಲ್ಲಿ ಮಾತನಾಡಿ ಕುತ್ಕೊಳಿÅà ಸಾಕು ಎಂದು ದಬಾಯಿಸುತ್ತಾರೆ ಎಂದು ಬೇಸರದಿಂದ ಹೇಳಿದರು.. 

--------------------- Summary -----------------------------
ಬೆಂಗಳೂರು: ರಾಜಕೀಯ ಎದುರಾಳಿಗಳನ್ನು ಮಟ್ಟಹಾಕಲು ಹಾಗೂ ಸರ್ಕಾರದಲ್ಲಿರುವವರು ನಡೆಸಿರುವ ಅವ್ಯವಹಾರ  ಮುಚ್ಚಿಹಾಕಲು ಭ್ರಷ್ಟಾಚಾರ ನಿಗ್ರಹ ದಳ ರಚಿಸಲಾಗಿದೆ ಎಂದು ಆರೋಪಿಸಿರುವ ಮಾಜಿ ಪ್ರಧಾನಿ ಹಾಗೂ ಜೆಡಿಎಸ್‌ ರಾಷ್ಟ್ರೀಯ ಅಧ್ಯಕ್ಷ ಎಚ್‌.ಡಿ.ದೇವೇಗೌಡ, ಎಸಿಬಿ ವಿರೋಧಿಸಿ ಜೆಡಿಎಸ್‌ ಬೀದಿಗಿಳಿದು ಹೋರಾಟ ನಡೆಸಲಿದೆ ಎಂದು ತಿಳಿಸಿದ್ದಾರೆ.. 
ಭ್ರಷ್ಟಾಚಾರ ನಿಗ್ರಹ ದಳ ರಚನೆ ರದ್ದುಪಡಿಸಲು ಸರ್ಕಾರಕ್ಕೆ ಸೂಚನೆ ನೀಡುವಂತೆ ಸೋಮವಾರ ಪಕ್ಷದ ವತಿಯಿಂದ ಗಾಂಧಿ ಪ್ರತಿಮೆಯಿಂದ ಸ್ವಾತಂತ್ರ್ಯ ಉದ್ಯಾನದವರೆಗೆ ಪ್ರತಿಭಟನಾ ಮೆರವಣಿಗೆ ನಡೆಸಿ ಪಾದಯಾತ್ರೆ ಮೂಲಕ ರಾಜ್ಯಪಾಲ ವಜುಭಾಯಿ ವಾಲಾ ಅವರಿಗೆ ಮನವಿ ಸಲ್ಲಿಸಲಾಗುವುದು ಎಂದು ಹೇಳಿದ್ದಾರೆ.. 
ಶನಿವಾರ ಪದ್ಮನಾಭನಗರದಲ್ಲಿನ ತಮ್ಮ ನಿವಾಸದಲ್ಲಿ ಸುದ್ದಿಗೋಷ್ಠಿಯನ್ನು ಉದ್ದೇಶಿಸಿ ಮಾತನಾಡಿದ ಅವರು, ಲೋಕಾಯುಕ್ತ ವ್ಯವಸ್ಥೆ ಸರ್ವನಾಶ ಮಾಡುವ ಸಲುವಾಗಿಯೇ ಭ್ರಷ್ಟಾಚಾರ ನಿಗ್ರಹ ದಳ ರಚಿಸಿರುವ ರಾಜ್ಯ ಸರ್ಕಾರದ ಉದ್ದೇಶ ಜನತೆ ಮುಂದಿಟ್ಟು ಹೋರಾಟ ಮಾಡಲಾಗುವುದು ಎಂದು ತಿಳಿಸಿದರು.. 
ಭ್ರಷ್ಟಾಚಾರ ನಿಗ್ರಹ ದಳ ಯಾರ ಕೈ ಕೆಳಗೆ ಕೆಲಸ ಮಾಡುತ್ತಿದೆ ಎಂಬ ಒಂದು ಅಂಶ ಸಾಕು ಸರ್ಕಾರದ ಉದ್ದೇಶ ಗೊತ್ತಾಗಲು. 
ಜೆಡಿಎಸ್‌ ರಾಜ್ಯದಲ್ಲಿ ಅಧಿಕಾರಕ್ಕೆ ಬಂದರೆ ಭ್ರಷ್ಟಾಚಾರ ನಿಗ್ರಹ ದಳ ರದ್ದುಪಡಿಸಿ ಲೋಕಾಯುಕ್ತ ಬಲಪಡಿಸುವ ಕೆಲಸ ಮಾಡಲಾಗುವುದು. 
