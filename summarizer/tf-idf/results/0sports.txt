ಕೋಲ್ಕತಾ: ಹಾಲಿ ಚಾಂಪಿಯನ್‌ ಮುಂಬೈ ಇಂಡಿಯನ್ಸ್‌ ಮತ್ತು ಕೋಲ್ಕತಾ ನೈಟ್‌ರೆಡರ್ ತಂಡಗಳು ಪ್ರಸಕ್ತ ಐಪಿಎಲ್‌ನ ತಮ್ಮ 2ನೇ ಹೋರಾಟಕ್ಕೆ ಅಣಿಯಾಗಿವೆ. 
ಬುಧವಾರದ ಈ ದೊಡ್ಡ ಪಂದ್ಯದ ತಾಣ ಕೋಲ್ಕತಾದ "ಈಡನ್‌ ಗಾರ್ಡನ್ಸ್‌'.. 
ಈ ಪಂದ್ಯದ ವಿಶೇಷವೆಂದರೆ "ಮಿಸ್ಟರಿ ಸ್ಪಿನ್ನರ್‌' ಸುನೀಲ್‌ ನಾರಾಯಣ್‌ ಕೆಕೆಆರ್‌ ತಂಡವನ್ನು ಸೇರಿಕೊಂಡಿರುವುದು. 
ಹೀಗಾಗಿ ಗಂಭೀರ್‌ ಬಳಗದ ಬಲ, ಆತ್ಮವಿಶ್ವಾಸ ಸಹಜವಾಗಿಯೇ ದ್ವಿಗುಣಗೊಂಡಿದೆ.. 
ಅನುಮಾನಾಸ್ಪದ ಬೌಲಿಂಗ್‌ ಶೈಲಿಯ ಆರೋಪ ಹೊತ್ತಿದ್ದ ಈ ಕೆರಿಬಿಯನ್‌ ಸ್ಪಿನ್ನರ್‌ಗೆ ಐಪಿಎಲ್‌ ಆರಂಭದ ವೇಳೆಯಲ್ಲೇ ಬಿಡುಗಡೆಯ ಭಾಗ್ಯ ಲಭಿಸಿರುವುದು ಕೆಕೆಆರ್‌ನ ಅದೃಷ್ಟವೆಂದೇ ಭಾವಿಸಬೇಕು. 
ತಂದೆಯ ನಿಧನದಿಂದಾಗಿ ಡೆಲ್ಲಿ ವಿರುದ್ಧದ ರವಿವಾರದ ಪಂದ್ಯದಲ್ಲಿ ಸುನೀಲ್‌ ನಾರಾಯಣ್‌ ಆಡಿರಲಿಲ್ಲ. 
ಬುಧವಾರ ಬೌಲಿಂಗ್‌ ದಾಳಿಗೆ ಇಳಿಯಲಿದ್ದಾರೆ.. 
ಸುನೀಲ್‌ ನಾರಾಯಣ್‌ ಗೈರಲ್ಲೂ ಕೆಕೆಆರ್‌ ತನ್ನ ಆರಂಭಿಕ ಪಂದ್ಯದಲ್ಲಿ ಡೆಲ್ಲಿಯನ್ನು ಬರೀ 98 ರನ್ನಿಗೆ ಚೆಲ್ಲಾಪಿಲ್ಲಿ ಮಾಡಿದ್ದನ್ನು ಮರೆಯುವಂತಿಲ್ಲ. 
ಅಲ್ಲಿ ಆಂಡ್ರೆ ರಸೆಲ್‌ ಮತ್ತು 45ರ ಹರೆಯದ ಚೈನಾಮನ್‌ ಬೌಲರ್‌ ಬ್ರಾಡ್‌ ಹಾಗ್‌ ತಲಾ 3 ವಿಕೆಟ್‌ ಉರುಳಿಸಿ ಗಮನ ಸೆಳೆದಿದ್ದರು. 
ಲೆಗ್‌ಸ್ಪಿನ್ನರ್‌ ಪೀಯೂಷ್‌ ಚಾವ್ಲಾ ಮತ್ತು ಜಾನ್‌ ಹೇಸ್ಟಿಂಗ್ಸ್‌ ಎರಡೆರಡು ವಿಕೆಟ್‌ ಹಾರಿಸಿದ್ದರು.. 
ಯಾರನ್ನು ಕೈಬಿಡುವುದು?ಸದ್ಯ ಕೆಕೆಆರ್‌ ಮುಂದಿರುವ ಸಮಸ್ಯೆಯೆಂದರೆ, ಸುನೀಲ್‌ ನಾರಾಯಣ್‌ಗಾಗಿ ಯಾವ ವಿದೇಶಿ ಬೌಲರ್‌ನನ್ನು ಕೈಬಿಡುವುದು ಎಂಬುದು. 
ಈವರೆಗಿನ 4 ಐಪಿಎಲ್‌ ಋತುಗಳಿಂದ 74 ವಿಕೆಟ್‌ ಹಾರಿಸಿದ ಸಾಧನೆ ಈ ವೆಸ್ಟ್‌ ಇಂಡಿಯನ್‌ ಬೌಲರ್‌ನದ್ದು.. 
ಬಾಂಗ್ಲಾ ಆಲ್‌ರೌಂಡರ್‌ ಶಕಿಬ್‌ ಅಲ್‌ ಹಸನ್‌ ಕೂಡ ಕೆಕೆಆರ್‌ನ ಪ್ರಮುಖ ಆಟಗಾರ. 
ಆದರೆ ಟಿ-20 ವಿಶ್ವಕಪ್‌ನ 7 ಪಂದ್ಯಗಳಿಂದ 10 ವಿಕೆಟ್‌ ಕಬಳಿಸಿಯೂ ಶಕಿಬ್‌ಗ ಡೆಲ್ಲಿ ವಿರುದ್ಧ ಆಡುವ ಬಳಗದಲ್ಲಿ ಸ್ಥಾನ ಲಭಿಸಿರಲಿಲ್ಲ. 
ಇದು ಕೋಲ್ಕತಾದ ಆಡುವ ಬಳಗದ ಆಯ್ಕೆ ಸವಾಲಿಗೆ ಕನ್ನಡಿ ಹಿಡಿಯುತ್ತಿದೆ.. 
ಈಗಿನ ಒಂದು ಸಾಧ್ಯತೆಯ ಪ್ರಕಾರ ಸುನೀಲ್‌ ನಾರಾಯಣ್‌ಗಾಗಿ ನ್ಯೂಜಿಲ್ಯಾಂಡಿನ ಕಾಲಿನ್‌ ಮುನ್ರೊ ಹೊರಗುಳಿಯಬಹುದು. 
ಹಾಗೆಯೇ ಶಕಿಬ್‌ ಮತ್ತೆ ಪ್ರೇಕ್ಷಕನಾಗಿಯೇ ಉಳಿಯುವುದು ಬಹುತೇಕ ಖಚಿತ.ಡೆಲ್ಲಿ ವಿರುದ್ಧ ಕೆಕೆಆರ್‌ ಬ್ಯಾಟಿಂಗ್‌ ಕೂಡ ಭರ್ಜರಿ ಯಶಸ್ಸು ಕಂಡಿತ್ತು. 
ಉತ್ತಪ್ಪ (35)-ಗಂಭೀರ್‌ (ಅಜೇಯ 38) ಮೊದಲ ವಿಕೆಟಿಗೆ 9.4 ಓವರ್‌ಗಳಿಂದ 69 ರನ್‌ ಪೇರಿಸಿದ್ದರು. 
ಮನೀಷ್‌ ಪಾಂಡೆ ಔಟಾಗದೆ 15 ರನ್‌ ಮಾಡಿದ್ದರು. 
ಹೀಗಾಗಿ ಉಳಿದವರಿಗೆ ಕ್ರೀಸ್‌ ಇಳಿಯುವ ಅವಕಾಶ ಲಭಿಸಿರಲಿಲ್ಲ. 
ಇವರಲ್ಲಿ ಪ್ರಮುಖರೆಂದರೆ ಮುನ್ರೊ, ಸೂರ್ಯಕುಮಾರ್‌ ಯಾದವ್‌, ಯೂಸುಫ್ ಪಠಾಣ್‌ ಹಾಗೂ ರಸೆಲ್‌.. 
ತವರಿನ "ಈಡನ್‌ ಗಾರ್ಡನ್ಸ್‌'ನಲ್ಲಿ ಕೆಕೆಆರ್‌ ಯಾವತ್ತೂ ಸೂಪರ್‌ ಪ್ರದರ್ಶನ ನೀಡುತ್ತ ಬಂದಿದೆ. 
ಬುಧವಾರದ ಸ್ಪರ್ಧೆಯ ಬಳಿಕ ಅದು ಸತತ 6 ಪಂದ್ಯಗಳನ್ನು ಹೊರಗಿನ ಅಂಗಳದಲ್ಲಿ ಆಡಲಿದೆ. 
ರಾಜ್ಯ ವಿಧಾನಸಭಾ ಚುನಾವಣೆಯೇ ಇದಕ್ಕೆ ಕಾರಣ. 
ಹೀಗಾಗಿ ತವರಿನಂಗಳದಲ್ಲಿ ಗಳಿಸುವ 2 ಅಂಕಗಳ ಲಾಭವನ್ನು ಗಂಭೀರ್‌ ಪಡೆ ಖಂಡಿತ ಕೈಚೆಲ್ಲಲು ಬಯಸದು.. 
ರೋಹಿತ್‌ ನೆಚ್ಚಿನ ಅಂಗಳಕೆಕೆಆರ್‌ನಂತೆ 2 ಸಲ ಐಪಿಎಲ್‌ ಚಾಂಪಿಯನ್‌ ಆಗಿರುವ ಮುಂಬೈ ಇಂಡಿಯನ್ಸ್‌ ತವರಿನ "ವಾಂಖೇಡೆ ಸ್ಟೇಡಿಯಂ'ನಲ್ಲೇ ನೂತನ ತಂಡವಾದ ಪುಣೆಗೆ ಶರಣಾಗಿ ಆಘಾತಕ್ಕೊಳಗಾಗಿದೆ. 
ಹೀಗಾಗಿ ಸಾಧ್ಯವಾದಷ್ಟು ಬೇಗ ಗೆಲುವಿನ ಟ್ರ್ಯಾಕ್‌ ಏರಲು ರೋಹಿತ್‌ ಬಳಗ ಶಕ್ತಿಮೀರಿ ಶ್ರಮಿಸಬೇಕಿದೆ.. 
ಅಂದಹಾಗೆ ರೋಹಿತ್‌ಗೂ ಈಡನ್‌ ನೆಚ್ಚಿನ ಅಂಗಳ ಎಂಬುದನ್ನು ಮರೆಯುವಂತಿಲ್ಲ. 
ಅವರು 264 ರನ್‌ ಬಾರಿಸಿ ಏಕದಿನ ವಿಶ್ವದಾಖಲೆ ಸ್ಥಾಪಿಸಿದ್ದು ಇದೇ ಅಂಗಳದಲ್ಲಿ.. 
ಸೀಮ್‌ ಬೌಲಿಂಗಿಗೆ ನೆರವಾಗುವ ವಾಂಖೇಡೆ ಟ್ರ್ಯಾಕ್‌ನಲ್ಲಿ ಮೊದಲು ಬ್ಯಾಟಿಂಗ್‌ ಆಯ್ದುಕೊಳ್ಳುವ ನಿರ್ಧಾರವೇ ಮುಂಬೈಗೆ ಮುಳುವಾದದ್ದು ಸುಳ್ಳಲ್ಲ. 
ಅದು 30ಕ್ಕೆ 4 ವಿಕೆಟ್‌, 68ಕ್ಕೆ 7 ವಿಕೆಟ್‌ ಕಳೆದುಕೊಂಡು ತೀವ್ರ ಸಂಕಟಕ್ಕೆ ಸಿಲುಕಿತ್ತು. 
ಕೊನೆಯಲ್ಲಿ ಹರ್ಭಜನ್‌ ಸಿಂಗ್‌ 30 ಎಸೆತಗಳಿಂದ 45 ರನ್‌ ಬಾರಿಸಿ ತಂಡದ ಮೊತ್ತಕ್ಕೆ ಒಂದಿಷ್ಟು ಗೌರವ ತಂದಿತ್ತಿದ್ದರು. 
ಆದರೆ ಡು ಪ್ಲೆಸಿಸ್‌, ರಹಾನೆ, ಪೀಟರ್‌ಸನ್‌ ಅವರಂಥ ಘಟಾನುಘಟಿಗಳ ತಂಡಕ್ಕೆ ಈ ಮೊತ್ತ ಸವಾಲೇ ಆಗಲಿಲ್ಲ.. 
ಮುಂಬೈ ಗೆಲುವಿನ ಖಾತೆ ತೆರೆಯಬೇಕಾದರೆ ಬ್ಯಾಟಿಂಗ್‌ ವಿಭಾಗವನ್ನು ಸುಧಾರಿಸಿಕೊಳ್ಳುವುದು ಅಗತ್ಯ. 
ಪುಣೆ ವಿರುದ್ಧ ಹೊಡೆತಗಳ ಆಯ್ಕೆಯಲ್ಲಿ ಎಡವಿದೆವು ಎಂದಿರುವ ರೋಹಿತ್‌, ತನ್ನ ತಂಡಕ್ಕೆ ಉತ್ತಮ ಆರಂಭ ಒದಗಿಸಬೇಕಿದೆ. 
ಡ್ರೆಸ್ಸಿಂಗ್‌ ರೂಮ್‌ನಲ್ಲಿ ಕ್ರಿಕೆಟ್‌ ಲೆಜೆಂಡ್ಸ್‌ ತೆಂಡುಲ್ಕರ್‌ ಮತ್ತು ಪಾಂಟಿಂಗ್‌ ಮಾರ್ಗದರ್ಶನ ಪಡೆಯಲಿರುವ ಮುಂಬೈ ಒಮ್ಮೆ ಗೆಲುವಿನ ಹಳಿಯನ್ನೇರಿದರೆ ಬಹು ದೂರ ಸಾಗುವ ಸಾಮರ್ಥ್ಯ ಹೊಂದಿರುವುದು ಸತ್ಯ.. 
ಕೋರಿ ಆ್ಯಂಡರ್ಸನ್‌, ಕರ್ನಾಟಕದ ಎಡಗೈ ಸ್ಪಿನ್ನರ್‌ ಜಗದೀಶ್‌ ಸುಚಿತ್‌, ಪಾರ್ಥಿವ್‌ ಪಟೇಲ್‌, ಉನ್ಮುಕ್‌¤ ಚಂದ್‌ ಮೊದಲಾದವರೆಲ್ಲ ಮುಂಬೈಯ "ಕಾಯುವವರ ಸರದಿ'ಯಲ್ಲಿದ್ದಾರೆ. 
ಇವರಲ್ಲಿ ಕೆಲವರಾದರೂ ಬುಧವಾರ ಈಡನ್‌ನಲ್ಲಿ ಆಡಲಿಳಿಯಬಹುದು.. 

--------------------- Summary -----------------------------
ಈ ಪಂದ್ಯದ ವಿಶೇಷವೆಂದರೆ "ಮಿಸ್ಟರಿ ಸ್ಪಿನ್ನರ್‌' ಸುನೀಲ್‌ ನಾರಾಯಣ್‌ ಕೆಕೆಆರ್‌ ತಂಡವನ್ನು ಸೇರಿಕೊಂಡಿರುವುದು. 
ಸುನೀಲ್‌ ನಾರಾಯಣ್‌ ಗೈರಲ್ಲೂ ಕೆಕೆಆರ್‌ ತನ್ನ ಆರಂಭಿಕ ಪಂದ್ಯದಲ್ಲಿ ಡೆಲ್ಲಿಯನ್ನು ಬರೀ 98 ರನ್ನಿಗೆ ಚೆಲ್ಲಾಪಿಲ್ಲಿ ಮಾಡಿದ್ದನ್ನು ಮರೆಯುವಂತಿಲ್ಲ. 
ಅಲ್ಲಿ ಆಂಡ್ರೆ ರಸೆಲ್‌ ಮತ್ತು 45ರ ಹರೆಯದ ಚೈನಾಮನ್‌ ಬೌಲರ್‌ ಬ್ರಾಡ್‌ ಹಾಗ್‌ ತಲಾ 3 ವಿಕೆಟ್‌ ಉರುಳಿಸಿ ಗಮನ ಸೆಳೆದಿದ್ದರು. 
ಆದರೆ ಟಿ-20 ವಿಶ್ವಕಪ್‌ನ 7 ಪಂದ್ಯಗಳಿಂದ 10 ವಿಕೆಟ್‌ ಕಬಳಿಸಿಯೂ ಶಕಿಬ್‌ಗ ಡೆಲ್ಲಿ ವಿರುದ್ಧ ಆಡುವ ಬಳಗದಲ್ಲಿ ಸ್ಥಾನ ಲಭಿಸಿರಲಿಲ್ಲ. 
ರೋಹಿತ್‌ ನೆಚ್ಚಿನ ಅಂಗಳಕೆಕೆಆರ್‌ನಂತೆ 2 ಸಲ ಐಪಿಎಲ್‌ ಚಾಂಪಿಯನ್‌ ಆಗಿರುವ ಮುಂಬೈ ಇಂಡಿಯನ್ಸ್‌ ತವರಿನ "ವಾಂಖೇಡೆ ಸ್ಟೇಡಿಯಂ'ನಲ್ಲೇ ನೂತನ ತಂಡವಾದ ಪುಣೆಗೆ ಶರಣಾಗಿ ಆಘಾತಕ್ಕೊಳಗಾಗಿದೆ. 
ಡ್ರೆಸ್ಸಿಂಗ್‌ ರೂಮ್‌ನಲ್ಲಿ ಕ್ರಿಕೆಟ್‌ ಲೆಜೆಂಡ್ಸ್‌ ತೆಂಡುಲ್ಕರ್‌ ಮತ್ತು ಪಾಂಟಿಂಗ್‌ ಮಾರ್ಗದರ್ಶನ ಪಡೆಯಲಿರುವ ಮುಂಬೈ ಒಮ್ಮೆ ಗೆಲುವಿನ ಹಳಿಯನ್ನೇರಿದರೆ ಬಹು ದೂರ ಸಾಗುವ ಸಾಮರ್ಥ್ಯ ಹೊಂದಿರುವುದು ಸತ್ಯ.. 
