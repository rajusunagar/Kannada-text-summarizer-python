ವಿಶ್ವಕ್ಕೆ ಕ್ರಿಕೆಟ್‌ ಪಾಠ ಹೇಳಿಕೊಟ್ಟ ಇಂಗ್ಲೆಂಡ್‌ ಈವರೆಗೆ ವಿಶ್ವಕಪ್‌ ಗೆಲ್ಲದಿರುವುದು ಕ್ರೀಡಾಲೋಕದ ವಿಪರ್ಯಾಸಗಳಲ್ಲೊಂದು. 
ಮೊದಲು 3 ಆವೃತ್ತಿ ತವರಿನಲ್ಲಿ ನಡೆದರೂ, 1999ರಲ್ಲಿ ಮತ್ತೆ ಈ ಪಂದ್ಯಾವಳಿ ಕ್ರಿಕೆಟ್‌ ಜನಕರ ನಾಡಿನಲ್ಲಿ ಸಾಗಿದರೂ ಇಂಗ್ಲೆಂಡಿಗೆ ಮಾತ್ರ "ಕ್ರಿಕೆಟ್‌ ಕಿಂಗ್‌' ಎನಿಸುವ ಭಾಗ್ಯ ಲಭಿಸಲೇ ಇಲ್ಲ. 
ಅದು ಮರಳಿ ಯತ್ನವ ಮಾಡುತ್ತಲೇ ಇದೆ, ಕಪ್‌ ಮಾತ್ರ ಮರೀಚಿಕೆಯಾಗುತ್ತಲೇ ಹೋಗುತ್ತಿದೆ!. 
ವಿಶ್ವಕಪ್‌ ಎನ್ನುವುದು ಅನೇಕ ನಂಬಿಕೆಗಳ ಹುತ್ತ. 
ಕ್ರಿಕೆಟ್‌ ತಾಯ್ನಾಡಿಗೆ ಕಪ್‌ ಲಭಿಸದು ಎಂಬುದು ಇದರಲ್ಲೊಂದು. 
ಆದರೆ ತವರಿನಲ್ಲಿ ಚಾಂಪಿಯನ್‌ ಆಗಲು ಸಾಧ್ಯವಿಲ್ಲ ಎಂಬ ಬಹು ಪುರಾತನ ನಂಬಿಕೆಯೊಂದನ್ನು ಕಳೆದ ಸಲ ಭಾರತ ಸುಳ್ಳು ಮಾಡಿದಂತೆ, ಕ್ರಿಕೆಟ್‌ ಜನಕರಿಗೆ ವಿಶ್ವಕಪ್‌ ಲಭಿಸದೆಂಬ ಮತ್ತೂಂದು ನಂಬಿಕೆಯನ್ನು ಈ ಬಾರಿ ಇಂಗ್ಲೆಂಡ್‌ ಸುಳ್ಳು ಮಾಡೀತೇ ಎಂಬುದೊಂದು ಕುತೂಹಲ.. 
ಈವರೆಗೆ 2 ಫೈನಲ್‌ ಕಂಡಿರುವ ಇಂಗ್ಲೆಂಡ್‌ ಒಮ್ಮೆ ವಿಂಡೀಸಿಗೆ, ಇನ್ನೊಮ್ಮೆ ಆಸೀಸ್‌ಗೆ ಸೋತಿದೆ. 
ಇವೆರಡನ್ನೂ ಗೆಲ್ಲುವ ಉತ್ತಮ ಅವಕಾಶ ಇಂಗ್ಲೆಂಡ್‌ ಮುಂದಿತ್ತಾದರೂ ಅದು ಕೈಯಾರೆ ಇದನ್ನು ಹಾಳು ಮಾಡಿಕೊಂಡಿತ್ತು.. 
ಮಾರ್ಗನ್‌ ಮಾರ್ಗದರ್ಶಕ. 
ವಿಶ್ವಕಪ್‌ಗೆ ಅನುಭವಿಗಳು ಬೇಕೋ, ಯುವ ಪಡೆ ಸಾಕೋ ಎಂಬ ದ್ವಂದ್ವ ಕೊನೆ ಗಳಿಗೆಯಲ್ಲಿ ಇಂಗ್ಲೆಂಡನ್ನು ಕಾಡಿದ್ದು ಸುಳ್ಳಲ್ಲ. 
ಅದು ಕಳೆದ ಮೂರುವರೆ ವರ್ಷಗಳನ್ನು ಅನುಭವಿ ನಾಯಕ ಅಲಸ್ಟೇರ್‌ ಕುಕ್‌ ಅವರನ್ನೇ ವಿಶ್ವಕಪ್‌ಗೆ ಅಣಿಗೊಳಿಸುವ ನಿಟ್ಟಿನಲ್ಲಿ ಕಳೆಯಿತು. 
ಆದರೆ ಕಳೆದ ವರ್ಷದ ಕೊನೆಯಲ್ಲಿ ದಿಢೀರನೇ ಕುಕ್‌ ಅವರನ್ನು ಕೆಳಗಿಳಿಸಿ ಎವೋನ್‌ ಮಾರ್ಗನ್‌ಗೆ ನಾಯಕತ್ವ ವಹಿಸಿತು. 
ಅವರಿಗೆ ಯುವ ಆಟಗಾರರ ಪಡೆಯೊಂದನ್ನು ನೀಡಿತು. 
ಈ ಪಡೆ ಕಳೆದೊಂದು ತಿಂಗಳಿಂದ ಕಾಂಗರೂ ನಾಡಿನಲ್ಲಿ ಬೀಡುಬಿಟ್ಟಿದೆ.. 
ಆತಿಥೇಯರ ವಿರುದ್ಧ ಸಮರ. 
ವಿಶ್ವಕಪ್‌ಗ್ೂ ಮುನ್ನ ತ್ರಿಕೋನ ಸರಣಿಯನ್ನಾಡಿದ ಇಂಗ್ಲೆಂಡ್‌ ಫೈನಲ್‌ ಪ್ರವೇಶಿಸಿತಾದರೂ ಅದರ ಆಟ ಸಾಗಿದ್ದು ಭಾರತದ ವಿರುದ್ಧ ಮಾತ್ರ. 
ಆಸ್ಟ್ರೇಲಿಯ ವಿರುದ್ಧ ಹೀನಾಯ ಆಟವಾಡಿತು. 
ಇದರೊಂದಿಗೆ ಕಾಂಗರೂ ನಾಡಿನಲ್ಲಿ ಆಡಿದ ಕಳೆದ 15 ಏಕದಿನ ಪಂದ್ಯಗಳಲ್ಲಿ ಇಂಗ್ಲೆಂಡ್‌ 13ರಲ್ಲಿ ಸೋಲುಂಡಂತಾಯಿತು. 
ನಿಜಕ್ಕೂ ಇದು ಕಳಪೆ ದಾಖಲೆ. 
ಹೇಳಿ ಕೇಳಿ ವಿಶ್ವಕಪ್‌ನಲ್ಲಿ ಅದು ಆಸ್ಟ್ರೇಲಿಯ ವಿರುದ್ಧವೇ ತನ್ನ ಮೊದಲ ಪಂದ್ಯವಾಡಲಿದೆ.. 
ಹಾಗೆಯೇ ಇಂಗ್ಲೆಂಡಿನ "ಗ್ರೂಪ್‌'ನಲ್ಲೇ ಮತ್ತೂಂದು ಆತಿಥೇಯ ತಂಡವಾದ ನ್ಯೂಜಿಲ್ಯಾಂಡ್‌ ಕೂಡ ಇದೆ. 
ಇದು ಕೂಡ ಕುತೂಹಲಕಾರಿ ಪಂದ್ಯ. 
ಈ ಎರಡರಲ್ಲಿ ಮಾರ್ಗನ್‌ ಪಡೆ ಕನಿಷ್ಠ ಒಂದನ್ನು ಗೆದ್ದಿತೋ, ಆಗ ಇಡೀ ಪಂದ್ಯಾವಳಿಯ ಲೆಕ್ಕಾಚಾರ ಬದಲಾಗುವುದರಲ್ಲಿ ಅನುಮಾನವಿಲ್ಲ. 
ಇಂಗ್ಲೆಂಡ್‌ ಆಗ ಅಪಾಯಕಾರಿ ತಂಡವಾಗಿ ಹೊರಹೊಮ್ಮಲಿದೆ.. 
ಆರಂಭಿಕರ ಸಮಸ್ಯೆ. 
ಕುಕ್‌-ಸ್ಟ್ರಾಸ್‌ ಇರುವಷ್ಟು ಕಾಲ ಇಂಗ್ಲೆಂಡಿಗೆ ಆರಂಭಿಕರ ಚಿಂತೆ ಇರಲಿಲ್ಲ. 
ಆದರೀಗ ಖಾಯಂ ಓಪನರ್‌ಗಳ ಸಮಸ್ಯೆ ಕಾಡುತ್ತಿದೆ. 
ಮಧ್ಯಮ ಸರದಿಯ ಬೆಲ್‌ ಅವರಿಗೆ ಬಡ್ತಿ ನೀಡಲಾಗಿದೆ. 
ಉತ್ತಮ ಫಾರ್ಮ್ನಲ್ಲಿರುವ ಬೆಲ್‌ ಎದುರಾಳಿಗಳ ಪಾಲಿಗೆ ಸದಾ ಎಚ್ಚರಿಕೆಯ ಗಂಟೆ. 
ಇವರೊಂದಿಗೆ ಮೊಯಿನ್‌ ಅಲಿಯನ್ನು ಕಳುಹಿಸುವುದು ಬ್ಲಿಂಡರ್‌ ಆದೀತು. 
ಮೂಲತಃ ಆರಂಭಿಕನೇ ಆಗಿರುವ ಅಲೆಕ್ಸ್‌ ಹೇಲ್ಸ್‌ ಬಂದರೆ ಇಂಗ್ಲೆಂಡಿಗೆ ಹೆಚ್ಚು ಲಾಭವಾದೀತು.. 
ಮಧ್ಯಮ ಕ್ರಮಾಂಕ ಓಕೆ. 
ಯುವ ಆಟಗಾರರಾದ ಟಯ್ಲರ್‌, ರೂಟ್‌, ಮಾರ್ಗನ್‌, ಬಟ್ಲರ್‌, ಬ್ಯಾಲೆನ್ಸ್‌ ಅವರನ್ನೊಳಗೊಂಡ ಇಂಗ್ಲೆಂಡ್‌ ಮಧ್ಯಮ ಕ್ರಮಾಂಕದ ಮೇಲೆ ನಂಬಕೆ ಇಡಬಹುದು. 
ಇಲ್ಲಿ ಮಾರ್ಗನ್‌ ಫಾರ್ಮ್ ನಿರ್ಣಾಯಕ. 
ಕಳೆದ ವರ್ಷದ 22 ಏಕದಿನ ಇನ್ನಿಂಗ್ಸ್‌ಗಳಲ್ಲಿ ಕೇವಲ 25.45ರ ಸರಾಸರಿಯಲ್ಲಿ ರನ್‌ ಪೇರಿಸಿದ ಈ ಮಿಡ್ಲ್ಸೆಕ್ಸ್‌ ಲೆಫ್ಟ್ಹ್ಯಾಂಡರ್‌, ತ್ರಿಕೋನ ಸರಣಿಯಲ್ಲಿ ಶತಕವನ್ನೂ ಬಾರಿಸಿದ್ದಾರೆ, ಸೊನ್ನೆಗಳನ್ನೂ ಸುತ್ತಿದ್ದಾರೆ.. 
ತಂಡದ ಏಕೈಕ ಆಲ್‌ರೌಂಡರ್‌ ರವಿ ಬೋಪಾರ ಫಾರ್ಮ್ ಮಾತ್ರ ಅನುಮಾನಾಸ್ಪದವಾಗಿದೆ. 
ಅವರಿಗೆ ತ್ರಿಕೋನ ಸರಣಿಯಲ್ಲಿ ನೀಡಿದ್ದು ಮೂರೇ ಓವರ್‌. 
ಗಳಿಸಿದ್ದು 57 ರನ್‌ ಮಾತ್ರ.. 
ಬೌಲಿಂಗ್‌ ವೈವಿಧ್ಯಮಯ. 
ಇಂಗ್ಲೆಂಡಿನ ಸೀಮ್‌ ಬೌಲಿಂಗ್‌ ಪಡೆ ವೈವಿಧ್ಯಮಯವಾಗಿದೆ. 
ವಿಶ್ವದ "ಸೀಮ್‌ ಅಗ್ರಣಿ' ಆ್ಯಂಡರ್ಸನ್‌ ಫಾರ್ಮ್ನಲ್ಲಿರುವ ತನಕ ಚಿಂತೆ ಇಲ್ಲ. 
ಫಿನ್‌, ಬ್ರಾಡ್‌ ಮೇಲೆ ನಂಬಿಕೆ ಇರಿಸಬಹುದು. 
ಒಂದೇ ಸಮಸ್ಯೆಯೆಂದರೆ, ಡೆತ್‌ ಓವರ್‌ಗಳಲ್ಲಿ ರನ್‌ ಸೋರಿಹೋಗುತ್ತಿರುವುದು.. 

--------------------- Summary -----------------------------
ಮೊದಲು 3 ಆವೃತ್ತಿ ತವರಿನಲ್ಲಿ ನಡೆದರೂ, 1999ರಲ್ಲಿ ಮತ್ತೆ ಈ ಪಂದ್ಯಾವಳಿ ಕ್ರಿಕೆಟ್‌ ಜನಕರ ನಾಡಿನಲ್ಲಿ ಸಾಗಿದರೂ ಇಂಗ್ಲೆಂಡಿಗೆ ಮಾತ್ರ "ಕ್ರಿಕೆಟ್‌ ಕಿಂಗ್‌' ಎನಿಸುವ ಭಾಗ್ಯ ಲಭಿಸಲೇ ಇಲ್ಲ. 
ಆದರೆ ತವರಿನಲ್ಲಿ ಚಾಂಪಿಯನ್‌ ಆಗಲು ಸಾಧ್ಯವಿಲ್ಲ ಎಂಬ ಬಹು ಪುರಾತನ ನಂಬಿಕೆಯೊಂದನ್ನು ಕಳೆದ ಸಲ ಭಾರತ ಸುಳ್ಳು ಮಾಡಿದಂತೆ, ಕ್ರಿಕೆಟ್‌ ಜನಕರಿಗೆ ವಿಶ್ವಕಪ್‌ ಲಭಿಸದೆಂಬ ಮತ್ತೂಂದು ನಂಬಿಕೆಯನ್ನು ಈ ಬಾರಿ ಇಂಗ್ಲೆಂಡ್‌ ಸುಳ್ಳು ಮಾಡೀತೇ ಎಂಬುದೊಂದು ಕುತೂಹಲ.. 
ವಿಶ್ವಕಪ್‌ಗ್ೂ ಮುನ್ನ ತ್ರಿಕೋನ ಸರಣಿಯನ್ನಾಡಿದ ಇಂಗ್ಲೆಂಡ್‌ ಫೈನಲ್‌ ಪ್ರವೇಶಿಸಿತಾದರೂ ಅದರ ಆಟ ಸಾಗಿದ್ದು ಭಾರತದ ವಿರುದ್ಧ ಮಾತ್ರ. 
ಇದರೊಂದಿಗೆ ಕಾಂಗರೂ ನಾಡಿನಲ್ಲಿ ಆಡಿದ ಕಳೆದ 15 ಏಕದಿನ ಪಂದ್ಯಗಳಲ್ಲಿ ಇಂಗ್ಲೆಂಡ್‌ 13ರಲ್ಲಿ ಸೋಲುಂಡಂತಾಯಿತು. 
ಯುವ ಆಟಗಾರರಾದ ಟಯ್ಲರ್‌, ರೂಟ್‌, ಮಾರ್ಗನ್‌, ಬಟ್ಲರ್‌, ಬ್ಯಾಲೆನ್ಸ್‌ ಅವರನ್ನೊಳಗೊಂಡ ಇಂಗ್ಲೆಂಡ್‌ ಮಧ್ಯಮ ಕ್ರಮಾಂಕದ ಮೇಲೆ ನಂಬಕೆ ಇಡಬಹುದು. 
ಕಳೆದ ವರ್ಷದ 22 ಏಕದಿನ ಇನ್ನಿಂಗ್ಸ್‌ಗಳಲ್ಲಿ ಕೇವಲ 25.45ರ ಸರಾಸರಿಯಲ್ಲಿ ರನ್‌ ಪೇರಿಸಿದ ಈ ಮಿಡ್ಲ್ಸೆಕ್ಸ್‌ ಲೆಫ್ಟ್ಹ್ಯಾಂಡರ್‌, ತ್ರಿಕೋನ ಸರಣಿಯಲ್ಲಿ ಶತಕವನ್ನೂ ಬಾರಿಸಿದ್ದಾರೆ, ಸೊನ್ನೆಗಳನ್ನೂ ಸುತ್ತಿದ್ದಾರೆ.. 
