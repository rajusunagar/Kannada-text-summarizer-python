ಬೆಂಗಳೂರು: ಗಜಪ್ರಸವದಂತಾಗಿದ್ದ ಜೆಡಿಎಸ್‌ ಕೋರ್‌ ಕಮಿಟಿ ಕೊನೆಗೂ ರಚನೆಯಾಗಿದ್ದು, ಪಕ್ಷದ ರಾಷ್ಟ್ರೀಯ ಅಧ್ಯಕ್ಷ ಹಾಗೂ ಮಾಜಿ ಪ್ರಧಾನಿ ಎಚ್‌.ಡಿ.ದೇವೇಗೌಡರ ಕುಟುಂಬದ ವಿರುದ್ಧ ಬಹಿರಂಗವಾಗಿ ಮಾತನಾಡಿದ್ದ ಮಾಜಿ ಸಚಿವರಾದ ಚಲುವರಾಯಸ್ವಾಮಿ, ಜಮೀರ್‌ ಅಹಮದ್‌, ಇಕ್ಬಾಲ್‌ ಅನ್ಸಾರಿ ಹಾಗೂ ಅಬ್ದುಲ್‌ ಅಜೀಂ ಅವರಿಗೆ ಸ್ಥಾನ ಸಿಕ್ಕಿಲ್ಲ. 
ಮಾಜಿ ಸಚಿವರಾದ ಬಸವರಾಜ ಹೊರಟ್ಟಿ, ಬಂಡೆಪ್ಪಕಾಶಂಪುರ್‌, ಎಚ್‌.ಕೆ.ಕುಮಾರಸ್ವಾಮಿ, ಸಂಸದ ಸಿ.ಎಸ್‌. 
ಪುಟ್ಟರಾಜು, ವೆಂಕಟರಾವ್‌ ನಾಡಗೌಡ, ವೆಂಕಟಶಿವಾರೆಡ್ಡಿ, ಬಿಬಿಎಂಪಿ ಮಾಜಿ ಆಯುಕ್ತ ಡಾ.ಸುಬ್ರಹ್ಮಣ್ಯ, ಶಾಸಕರಾದ ಮಧು ಬಂಗಾರಪ್ಪ, ಚಿಕ್ಕಮಾದು, ವಿಧಾನಪರಿಷತ್‌ ಸದಸ್ಯ ಅಪ್ಸರ್‌ ಆಗಾ, ಮುಖಂಡ ಸಿರಿವಂತ ಪಾಟೀಲ್‌ ಕೋರ್‌ ಕಮಿಟಿಯಲ್ಲಿ ಸ್ಥಾನ ಪಡೆದಿದ್ದಾರೆ.. 
ಆಶ್ಚರ್ಯ ಎಂದರೆ, ಚಲುವರಾಯಸ್ವಾಮಿ ಅವರಿಗೆ ಸ್ಥಾನ ತಪ್ಪಿಸಿ ಮಂಡ್ಯ ಸಂಸದ ಸಿ.ಎಸ್‌.ಪುಟ್ಟರಾಜುಗೆ, ಅದೇ ರೀತಿ ಜಮೀರ್‌ ಅಹಮದ್‌ ಬದಲಿಗೆ ರಾಮನಗರದ ಅಪ್ಸರ್‌ ಆಗಾ ಅವರಿಗೆ ಮಣೆ ಹಾಕಲಾಗಿದೆ. 
ಜೆಡಿಎಲ್‌ಪಿ ಸಭೆಯಲ್ಲಿ ಕೋರ್‌ ಕಮಿಟಿ ರಚನೆ ಪ್ರಸ್ತಾಪ ಮಾಡಿದ ಜಿ.ಟಿ.ದೇವೇಗೌಡ ಹಾಗೂ ದೇವೇಗೌಡರ "ಮಾನಸಪುತ್ರ' ವೈ.ಎಸ್‌.ವಿ.ದತ್ತ, ಹಿರಿಯ ನಾಯಕರಾದ ಎಂ.ಸಿ.ನಾಣಯ್ಯ, ಕೆ.ಶ್ರೀನಿವಾಸಗೌಡ, ಸತ್ಯನಾರಾಯಣ ಅವರಿಗೆ ಕೋರ್‌ ಕಮಿಟಿಯಲ್ಲಿ ಅವಕಾಶ ನೀಡಿಲ್ಲ. 
ಜತೆಗೆ ದೇವೇಗೌಡರ ಪುತ್ರ ಹಾಗೂ ಮಾಜಿ ಸಚಿವ ಎಚ್‌.ಡಿ.ರೇವಣ್ಣ ಅವರನ್ನೂ ಈ ಕಮಿಟಿಯಿಂದ ದೂರವಿಡಲಾಗಿದೆ.. 
ಒಟ್ಟಾರೆ, ಪಕ್ಷದ ನಾಯಕ ಹಾಗೂ ಮಾಜಿ ಮುಖ್ಯಮಂತ್ರಿ ಕುಮಾರಸ್ವಾಮಿ ಅವರು ರಕ್ಷಣಾತ್ಮಕ ನಡೆ ಅನುಸರಿಸಿದ್ದು, ತಮ್ಮ ಮಾತು ಮೀರದವರನ್ನು ಪ್ರಮುಖ ನಿರ್ಣಯ ಕೈಗೊಳ್ಳುವ ಅಧಿಕಾರ ಇರುವ ಕೋರ್‌ ಕಮಿಟಿಗೆ ನೇಮಿಸಿ ನಾಯಕತ್ವ ಹಾದಿ ಸುಗಮಗೊಳಿಸಿಕೊಂಡಿದ್ದಾರೆ. 
ಎಷ್ಟೇ ಪ್ರಭಾವಿಗಳಾದರೂ ತಮ್ಮ ವಿರುದ್ಧ ಮಾತನಾಡಿದರೆ ಸ್ಥಾನಮಾನ ಸಿಗದು ಎಂಬ ಸಂದೇಶವನ್ನೂ ರವಾನಿಸಿದ್ದಾರೆ. 
ಜತೆಗೆ ಗೌಡರ ಕುಟುಂಬದವರಿಗೆ ಸ್ಥಾನ ಕಲ್ಪಿಸಿದ ಆರೋಪ ಬರದಂತೆಯೂ ನೋಡಿಕೊಂಡಿದ್ದಾರೆ ಎಂದು ವ್ಯಾಖ್ಯಾನಿಸಲಾಗುತ್ತಿದೆ.ಆದರೆ, ಹಲವು ಹಿರಿಯ ನಾಯಕರನ್ನು ದೂರವಿಟ್ಟು ಕೋರ್‌ ಕಮಿಟಿ ರಚಿಸಿರುವುದರಿಂದ ಇದು ಮುಂದೆ ಯಾವ ತಿರುವು ಪಡೆದುಕೊಳ್ಳುತ್ತದೆಯೊ ಎಂಬುದನ್ನು ಕಾದು ನೋಡಬೇಕಿದೆ.. 
ಮೂಲಗಳ ಪ್ರಕಾರ ಜಮೀರ್‌ ಅಹಮದ್‌ ಹಾಗೂ ಚೆಲುವರಾಯಸ್ವಾಮಿ ಅವರನ್ನು ಕೋರ್‌ ಕಮಿಟಿಯಲ್ಲಿ ಸ್ಥಾನ ನೀಡುವ ಬಗ್ಗೆ ಕುಮಾರಸ್ವಾಮಿ ಸಂಪರ್ಕಿಸಿದ್ದರು. 
ಆದರೆ, ನಮಗೆ ಯಾವುದೇ ಸ್ಥಾನಮಾನ ಬೇಡ ಎಂದು ನಿರಾಕರಿಸಿದ್ದರು ಎಂದೂ ಹೇಳಲಾಗಿದೆ.. 
ದೇವೇಗೌಡರು ಸಹ ಕೋರ್‌ ಕಮಿಟಿ ರಚನೆ ಬಗ್ಗೆ ಹೆಚ್ಚು ಆಸಕ್ತಿ ತೋರಿರಲಿಲ್ಲ. 
ಆದರೆ, ಜೆಡಿಎಲ್‌ಪಿ ಸಭೆಯಲ್ಲಿ ಕೋರ್‌ ಕಮಿಟಿ ರಚನೆ ಘೋಷಣೆ ಮಾಡಿದ್ದರಿಂದ ಆ "ಶಾಸ್ತ್ರ' ಮುಗಿಸಿದ್ದಾರೆ. 
ಪಟ್ಟಿ ಬಗ್ಗೆ ಅಸಮಾಧಾನ ಹೆಚ್ಚಾದರೆ ಇನ್ನೂ ಇಬ್ಬರು ಸೇರ್ಪಡೆಯಾಗುವ ಸಾಧ್ಯತೆಯೂ ಇದೆ ಎನ್ನಲಾಗಿದೆ.. 
ಪಕ್ಷ ಹಂಗಾಮಿ ಅಧ್ಯಕ್ಷ ಎಂ.ಎಸ್‌.ನಾರಾಯಣರಾವ್‌ ಗುರುವಾರ ಹನ್ನೊಂದು ಮಂದಿ ಕೋರ್‌ ಕಮಿಟಿ ಸದಸ್ಯರ ಪಟ್ಟಿ ಬಿಡುಗಡೆ ಮಾಡಿದ್ದು ಜಾತಿವಾರು ಲೆಕ್ಕಾಚಾರದ ಮೇಲೆ ಇಬ್ಬರು ಲಿಂಗಾಯಿತ ಹಾಗೂ ಇಬ್ಬರು ಒಕ್ಕಲಿಗ ಮತ್ತು ಕುರುಬ, ಮರಾಠಿ, ಪರಿಶಿಷ್ಟ ಜಾತಿ, ಪಂಗಡ, ಮುಸ್ಲಿಂ, ಬ್ರಾಹ್ಮಣ, ಈಡಿಗ ಸಮುದಾಯಕ್ಕೆ ತಲಾ ಒಂದು ಸ್ಥಾನ ನೀಡಲಾಗಿದೆ.. 
ರಾಜ್ಯಾಧ್ಯಕ್ಷ, ಶಾಸಕಾಂಗ ನಾಯಕನ ಪಾತ್ರ ಗೊತ್ತಿಲ್ಲಕೋರ್‌ ಕಮಿಟಿ ಸಮಿತಿಯಲ್ಲಿ ಪಕ್ಷ ರಾಜ್ಯಾಧ್ಯಕ್ಷ ಹಾಗೂ ಜೆಡಿಎಸ್‌ ಶಾಸಕಾಂಗ ಪಕ್ಷದ ನಾಯಕನ ಪಾತ್ರ ಏನು ಎಂಬುದನ್ನು ಸ್ಪಷ್ಟಪಡಿಸಿಲ್ಲ. 
ಈ ಬಗ್ಗೆ ಪಟ್ಟಿ ಪ್ರಕಟಿಸಿದ ನಾರಾಯಣರಾವ್‌ ಅವರನ್ನು ಪ್ರಶ್ನಿಸಿದರೆ, ಈಗ ರಚಿಸಿರುವ ಕೋರ್‌ ಕಮಿಟಿಗೆ ಎಲ್ಲ ಅಧಿಕಾರ ಇರುತ್ತದೆ. 
ಹೀಗಾಗಿ, ಬೇರೆ ಪ್ರಶ್ನೆ ಉದ್ಭವಿಸದು ಎಂದಷ್ಟೇ ಪ್ರತಿಕ್ರಿಯಿಸಿದರು. 
ಹೀಗಾಗಿ ಕೋರ್‌ ಕಮಿಟಿ ಕೇವಲ ಹೆಸರಿಗೆ ಮಾತ್ರ ಅಸ್ತಿತ್ವದಲ್ಲಿದ್ದು, ಪಕ್ಷಕ್ಕೆ ಸಂಬಂಧಿಸಿದ ಪ್ರಮುಖ ತೀರ್ಮಾನಗಳು ಎಂದಿನಂತೆ ದೇವೇಗೌಡರ ಕುಟುಂಬದಿಂದಲೇ ಹೊರಬೀಳುತ್ತವೆ ಎಂಬ ಅನುಮಾನ ಪಕ್ಷದ ಪಾಳೆಯದಿಂದ ಹೊರಬಿದ್ದಿದೆ.. 
ಕೋರ್‌ ಕಮಿಟಿ ರಚನೆ ಬಗ್ಗೆ ನನ್ನ ಬಳಿ ಯಾರೂ ಪ್ರಸ್ತಾಪಿಸಿರಲಿಲ್ಲ. 
ಆದರೂ ನಾನು ಆ ಕಮಿಟಿಯಲ್ಲಿ ಸ್ಥಾನಮಾನ ಬಯಸಿಯೂ ಇರಲಿಲ್ಲ. 
ಸಕ್ರಿಯವಾಗಿ ಕೆಲಸ ಮಾಡುವವರನ್ನು ನೇಮಿಸಿಕೊಂಡು ಶೀಘ್ರವೇ ರಾಜಾÂಧ್ಯಕ್ಷರನ್ನೂ ಮಾಡಿಕೊಂಡು ಪಕ್ಷ ಕಟ್ಟಲಿ, ಸಾಮಾನ್ಯ ಕಾರ್ಯಕರ್ತನಾಗಿ ನನ್ನ ಶಕ್ತಿ ಪಕ್ಷಕ್ಕೆ ಧಾರೆ ಎರೆಯುತ್ತೇನೆ.-ಚಲುವರಾಯಸ್ವಾಮಿ, ಶಾಸಕ. 
ಕೋರ್‌ ಕಮಿಟಿಗೆ ನನ್ನನ್ನು ನೇಮಿಸದಂತೆ ನಾನೇ ಹೇಳಿದ್ದೆ. 
ಒಂದೊಮ್ಮೆ ನೇಮಿಸಿದರೆ ರಾಜೀನಾಮೆ ಕೊಡುವುದಾಗಿಯೂ ಹೇಳಿದ್ದೆ. 
ಹೀಗಾಗಿ, ನನಗೆ ಅವಕಾಶ ತಪ್ಪಿದೆ ಎಂಬ ಮಾತೇ ಬರದು. 
ಪಕ್ಷದ ಸಾಮಾನ್ಯ ಕಾರ್ಯಕರ್ತನಾಗಿ ಕೆಲಸ ಮಾಡುತ್ತೇನೆ.-ಜಮೀರ್‌ ಅಹಮದ್‌, ಶಾಸಕ. 

--------------------- Summary -----------------------------
ಬೆಂಗಳೂರು: ಗಜಪ್ರಸವದಂತಾಗಿದ್ದ ಜೆಡಿಎಸ್‌ ಕೋರ್‌ ಕಮಿಟಿ ಕೊನೆಗೂ ರಚನೆಯಾಗಿದ್ದು, ಪಕ್ಷದ ರಾಷ್ಟ್ರೀಯ ಅಧ್ಯಕ್ಷ ಹಾಗೂ ಮಾಜಿ ಪ್ರಧಾನಿ ಎಚ್‌.ಡಿ.ದೇವೇಗೌಡರ ಕುಟುಂಬದ ವಿರುದ್ಧ ಬಹಿರಂಗವಾಗಿ ಮಾತನಾಡಿದ್ದ ಮಾಜಿ ಸಚಿವರಾದ ಚಲುವರಾಯಸ್ವಾಮಿ, ಜಮೀರ್‌ ಅಹಮದ್‌, ಇಕ್ಬಾಲ್‌ ಅನ್ಸಾರಿ ಹಾಗೂ ಅಬ್ದುಲ್‌ ಅಜೀಂ ಅವರಿಗೆ ಸ್ಥಾನ ಸಿಕ್ಕಿಲ್ಲ. 
ಜೆಡಿಎಲ್‌ಪಿ ಸಭೆಯಲ್ಲಿ ಕೋರ್‌ ಕಮಿಟಿ ರಚನೆ ಪ್ರಸ್ತಾಪ ಮಾಡಿದ ಜಿ.ಟಿ.ದೇವೇಗೌಡ ಹಾಗೂ ದೇವೇಗೌಡರ "ಮಾನಸಪುತ್ರ' ವೈ.ಎಸ್‌.ವಿ.ದತ್ತ, ಹಿರಿಯ ನಾಯಕರಾದ ಎಂ.ಸಿ.ನಾಣಯ್ಯ, ಕೆ.ಶ್ರೀನಿವಾಸಗೌಡ, ಸತ್ಯನಾರಾಯಣ ಅವರಿಗೆ ಕೋರ್‌ ಕಮಿಟಿಯಲ್ಲಿ ಅವಕಾಶ ನೀಡಿಲ್ಲ. 
ಒಟ್ಟಾರೆ, ಪಕ್ಷದ ನಾಯಕ ಹಾಗೂ ಮಾಜಿ ಮುಖ್ಯಮಂತ್ರಿ ಕುಮಾರಸ್ವಾಮಿ ಅವರು ರಕ್ಷಣಾತ್ಮಕ ನಡೆ ಅನುಸರಿಸಿದ್ದು, ತಮ್ಮ ಮಾತು ಮೀರದವರನ್ನು ಪ್ರಮುಖ ನಿರ್ಣಯ ಕೈಗೊಳ್ಳುವ ಅಧಿಕಾರ ಇರುವ ಕೋರ್‌ ಕಮಿಟಿಗೆ ನೇಮಿಸಿ ನಾಯಕತ್ವ ಹಾದಿ ಸುಗಮಗೊಳಿಸಿಕೊಂಡಿದ್ದಾರೆ. 
ಜತೆಗೆ ಗೌಡರ ಕುಟುಂಬದವರಿಗೆ ಸ್ಥಾನ ಕಲ್ಪಿಸಿದ ಆರೋಪ ಬರದಂತೆಯೂ ನೋಡಿಕೊಂಡಿದ್ದಾರೆ ಎಂದು ವ್ಯಾಖ್ಯಾನಿಸಲಾಗುತ್ತಿದೆ.ಆದರೆ, ಹಲವು ಹಿರಿಯ ನಾಯಕರನ್ನು ದೂರವಿಟ್ಟು ಕೋರ್‌ ಕಮಿಟಿ ರಚಿಸಿರುವುದರಿಂದ ಇದು ಮುಂದೆ ಯಾವ ತಿರುವು ಪಡೆದುಕೊಳ್ಳುತ್ತದೆಯೊ ಎಂಬುದನ್ನು ಕಾದು ನೋಡಬೇಕಿದೆ.. 
ಪಕ್ಷ ಹಂಗಾಮಿ ಅಧ್ಯಕ್ಷ ಎಂ.ಎಸ್‌.ನಾರಾಯಣರಾವ್‌ ಗುರುವಾರ ಹನ್ನೊಂದು ಮಂದಿ ಕೋರ್‌ ಕಮಿಟಿ ಸದಸ್ಯರ ಪಟ್ಟಿ ಬಿಡುಗಡೆ ಮಾಡಿದ್ದು ಜಾತಿವಾರು ಲೆಕ್ಕಾಚಾರದ ಮೇಲೆ ಇಬ್ಬರು ಲಿಂಗಾಯಿತ ಹಾಗೂ ಇಬ್ಬರು ಒಕ್ಕಲಿಗ ಮತ್ತು ಕುರುಬ, ಮರಾಠಿ, ಪರಿಶಿಷ್ಟ ಜಾತಿ, ಪಂಗಡ, ಮುಸ್ಲಿಂ, ಬ್ರಾಹ್ಮಣ, ಈಡಿಗ ಸಮುದಾಯಕ್ಕೆ ತಲಾ ಒಂದು ಸ್ಥಾನ ನೀಡಲಾಗಿದೆ.. 
