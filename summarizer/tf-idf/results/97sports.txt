ಈ ವಿಶ್ವಕಪ್‌ನಲ್ಲಿ ಯಾವುದೇ ನಿರೀಕ್ಷೆ ಇಲ್ಲದೇ, ಕಪ್‌ ಕನಸು ಕಾಣದೇ ಕಣಕ್ಕಿಳಿಯುವ ತಂಡವೆಂದರೆ ಅದು ಹಾಲಿ ಚಾಂಪಿಯನ್‌ ಖ್ಯಾತಿಯ ಭಾರತ. 
ಹೀಗೆ ನಿರೀಕ್ಷೆ ಇಲ್ಲದಿರುವುದೇ ಧೋನಿ ಪಡೆಗೆ ಲಾಭವಾಗಿ ಪರಿಣಮಿಸಬಹುದೇ ಎಂದು ಪ್ರಶ್ನಿಸಿಕೊಂಡರೆ ಅಲ್ಲಿಯೂ ವಿಶೇಷ ಆಶಾವಾದವೇನೂ ಗೋಚರಿಸದು. 
ಭಾರತದ ಯಾವ ಕ್ರಿಕೆಟ್‌ ಅಭಿಮಾನಿಯೂ ಈ ಸಲ ಧೋನಿ ಪಡೆ ಕಪ್‌ ಉಳಿಸಿಕೊಳ್ಳಲಿದೆ ಎಂದು ವಾದಿಸಲಾರ, ಬೆಟ್‌ ಕೂಡ ಕಟ್ಟಲಾರ!. 
ಕಾರಣ, ಆಸ್ಟ್ರೇಲಿಯಕ್ಕೆ ಕಾಲಿಟ್ಟಂದಿನಿಂದ ಟೀಮ್‌ ಇಂಡಿಯಾ ಪ್ರದರ್ಶಿಸುತ್ತಿರುವ ನಿರಾಶಾದಾಯಕ ಆಟ. 
ಭಾರತ ಬಹಳ ಮೊದಲೇ ಕಾಂಗರೂ ನೆಲದಲ್ಲಿ ಬೀಡುಬಿಡಲಿದೆ, ವಿಶ್ವಕಪ್‌ಗೆ ಉತ್ತಮ ತಯಾರಿ ಮಾಡಿಕೊಳ್ಳಲಿದೆ, ಅಲ್ಲಿನ ವಾತಾವರಣಕ್ಕೆ ಹೊಂದಿಕೊಂಡು ಈ ಪ್ರತಿಷ್ಠಿತ ಪಂದ್ಯಾವಳಿಗೆ ಪರಿಪೂರ್ಣವಾಗಿ ಸಜ್ಜಾಗಲಿದೆ... 
ಎಂಬುದೆಲ್ಲ ಕ್ರಿಕೆಟ್‌ ಪ್ರಿಯರ ನಿರೀಕ್ಷೆಯಾಗಿತ್ತು. 
. 
ಆದರೆ ಕಾಂಗರೂ ನಾಡಿನಲ್ಲಿ ಭಾರತ ತೋರ್ಪಡಿಸಿದ್ದು ಖಂಡಿತ ಚಾಂಪಿಯನ್ನರ ಆಟವಲ್ಲ, ಅದು ಬರೀ ಸೋಲಿನಾಟ. 
ಮಂಗಳವಾರದ ಅಭ್ಯಾಸ ಪಂದ್ಯದಲ್ಲಿ ಅಫ್ಘಾನಿಸ್ಥಾನವನ್ನು ಬಗ್ಗುಬಡಿಯಿತು ಎಂಬುದನ್ನು ಹೊರತುಪಡಿಸಿದರೆ ಭಾರತದ ಬಳಿ ಹೇಳಿಕೊಳ್ಳುವಂಥ ಹೆಗ್ಗಳಿಕೆಯ ಸಂಗತಿಗಳಾದರೂ ಏನಿವೆ?. 
ಮೊದಲ ಪಂದ್ಯವೇ ನಿರ್ಣಾಯಕ. 
ಒಂದೆರಡು ದೃಷ್ಟಾಂತಗಳನ್ನು ಬಿಟ್ಟರೆ ಸಾಮಾನ್ಯವಾಗಿ ಹಾಲಿ ಚಾಂಪಿಯನ್‌ ತಂಡವೊಂದು ಅತ್ಯಂತ ಅಪಾಯಕಾರಿಯಾಗಿ ವಿಶ್ವಕಪ್‌ಗೆ ಕಾಲಿರಿಸಿದ್ದಿಲ್ಲ. 
ಭಾರತಕ್ಕೂ ಅನ್ವಯಿಸುವ ಮಾತಿದು. 
ಆದರೆ ಟೀಮ್‌ ಇಂಡಿಯಾದ ಮೇಲೆ ನಕಾರಾತ್ಮಕ ಸಂಗತಿಗಳ ರಾಶಿಯೇ ಬಿದ್ದಿರಲಿ, ಧೋನಿ ಪಡೆಯ ಅಭಿಯಾನದಲ್ಲಿ ಮೊದಲ ಪಂದ್ಯ ನಿರ್ಣಾಯಕ. 
ಅದು ಪಾಕಿಸ್ಥಾನ ವಿರುದ್ಧದ ಸಮರ!. 
ವಿಶ್ವಕಪ್‌ನಲ್ಲಿ ಪಾಕಿಸ್ಥಾನ ವಿರುದ್ಧ ಭಾರತದ ಅಜೇಯ ದಾಖಲೆ ರವಿವಾರವೂ ಮುಂದುವರಿದರೆ ಟೀಮ್‌ ಇಂಡಿಯಾ ನಿರಾಯಾಸವಾಗಿ ಕ್ವಾರ್ಟರ್‌ ಫೈನಲ್‌ ತಲುಪಲಿದೆ. 
ಅಕಸ್ಮಾತ್‌ ಪಾಕ್‌ ವಿರುದ್ಧ ಸೋತದ್ದೇ ಆದರೆ ಈ ಆಘಾತದಿಂದ ಹೊರಬರುವುದು ಅಷ್ಟು ಸುಲಭವಲ್ಲ. 
ಇದು ದೊಡ್ಡ ಮಾನಸಿಕ ಹಿನ್ನಡೆಯಾಗಿ ಕಾಡಲಿದೆ. 
ಆಗ ಸಣ್ಣ ತಂಡಗಳಾದ ಜಿಂಬಾಬ್ವೆ, ಅಯರ್‌ಲ್ಯಾಂಡ್‌ ಕೂಡ ಭಾರತವನ್ನು ಬೆದರಿಸಬಹುದು!. 
ಲೀಗ್‌ ಹಂತದಲ್ಲಿ ಭಾರತ ಫೇವರಿಟ್‌ ದಕ್ಷಿಣ ಆಫ್ರಿಕಾ ವಿರುದ್ಧವೂ ಹೋರಾಡಬೇಕಿದೆ. 
ಅಂದಹಾಗೆ, ವಿಶ್ವಕಪ್‌ನಲ್ಲಿ ಭಾರತ ಈವರೆಗೆ ದಕ್ಷಿಣ ಆಫ್ರಿಕಾ ವಿರುದ್ಧ ಗೆದ್ದದ್ದಿಲ್ಲ. 
ಕಳೆದ ಸಲ ತವರಿನಲ್ಲಿ ವಿಶ್ವಕಪ್‌ ಎತ್ತುವ ಮುನ್ನ ಭಾರತ 3 ವಿಕೆಟ್‌ಗಳಿಂದ ಹರಿಣಗಳಿಗೆ ಶರಣಾದದ್ದು ನೆನಪಿದೆಯೇ? ಎಬಿಡಿ ಪಡೆಯನ್ನು ಬುಡಮೇಲು ಮಾಡುವಷ್ಟು ಪವರ್‌ ಭಾರತದ ಬಳಿ ಇದೆಯೇ ಎಂಬುದೊಂದು ಪ್ರಶ್ನೆ.. 
ಲೀಗ್‌ನಲ್ಲಿ ಭಾರತದ ಮತ್ತೂಂದು ಪ್ರಮುಖ ಎದುರಾಳಿ ವೆಸ್ಟ್‌ ಇಂಡೀಸ್‌. 
ಇದೊಂದು 50-50 ಮ್ಯಾಚ್‌. 
ದುರ್ಬಲ ತಂಡ ಯುಎಇ ಕೂಡ ಇದೇ ವಿಭಾಗದಲ್ಲಿದೆ. 
ಇದು ಭಾರತಕ್ಕೆ ಸುಲಭದ ಪಂದ್ಯವಾದೀತು. 
ಒಟ್ಟಿನಲ್ಲಿ ಕನಿಷ್ಠ ದ್ವಿತೀಯ ಸ್ಥಾನಿಯಾಗಿ ಲೀಗ್‌ ಹಂತ ಮುಗಿಸಿದರೆ ಭಾರತಕ್ಕೆ ಕ್ವಾರ್ಟರ್‌ ಫೈನಲ್‌ನಲ್ಲಿ ತುಸು ಸುಲಭ ಸವಾಲು ಎದುರಾಗುತ್ತದೆ.. 
ಆದರೆ ಪುನಃ ಕೇಳಿಕೊಳ್ಳಿ... 
ಇಂಥ ಬಹು ದೂರದ ಆಶಾವಾದಕ್ಕೆ ಪಾಕಿಸ್ಥಾನ ವಿರುದ್ಧದ ಮೊದಲ ಪಂದ್ಯದ ಫ‌ಲಿತಾಂಶ ನಿರ್ಣಾಯಕ!. 
ಭಾರತ ತಂಡ. 
ಮಹೇಂದ್ರ ಸಿಂಗ್‌ ಧೋನಿ (ನಾಯಕ),  ಶಿಖರ್‌ ಧವನ್‌, ರೋಹಿತ್‌ ಶರ್ಮ, ಅಜಿಂಕ್ಯ ರಹಾನೆ, ವಿರಾಟ್‌ ಕೊಹ್ಲಿ, ಸುರೇಶ್‌ ರೈನಾ, ಅಂಬಾಟಿ ರಾಯುಡು, ರವೀಂದ್ರ ಜಡೇಜ, ಸ್ಟುವರ್ಟ್‌ ಬಿನ್ನಿ, ಆರ್‌. 
ಅಶ್ವಿ‌ನ್‌, ಅಕ್ಷರ್‌ ಪಟೇಲ್‌, ಭುವನೇಶ್ವರ್‌ ಕುಮಾರ್‌, ಮೋಹಿತ್‌ ಶರ್ಮ, ಮೊಹಮ್ಮದ್‌ ಶಮಿ, ಉಮೇಶ್‌ ಯಾದವ್‌.. 

--------------------- Summary -----------------------------
ಈ ವಿಶ್ವಕಪ್‌ನಲ್ಲಿ ಯಾವುದೇ ನಿರೀಕ್ಷೆ ಇಲ್ಲದೇ, ಕಪ್‌ ಕನಸು ಕಾಣದೇ ಕಣಕ್ಕಿಳಿಯುವ ತಂಡವೆಂದರೆ ಅದು ಹಾಲಿ ಚಾಂಪಿಯನ್‌ ಖ್ಯಾತಿಯ ಭಾರತ. 
ಭಾರತದ ಯಾವ ಕ್ರಿಕೆಟ್‌ ಅಭಿಮಾನಿಯೂ ಈ ಸಲ ಧೋನಿ ಪಡೆ ಕಪ್‌ ಉಳಿಸಿಕೊಳ್ಳಲಿದೆ ಎಂದು ವಾದಿಸಲಾರ, ಬೆಟ್‌ ಕೂಡ ಕಟ್ಟಲಾರ!. 
ಭಾರತ ಬಹಳ ಮೊದಲೇ ಕಾಂಗರೂ ನೆಲದಲ್ಲಿ ಬೀಡುಬಿಡಲಿದೆ, ವಿಶ್ವಕಪ್‌ಗೆ ಉತ್ತಮ ತಯಾರಿ ಮಾಡಿಕೊಳ್ಳಲಿದೆ, ಅಲ್ಲಿನ ವಾತಾವರಣಕ್ಕೆ ಹೊಂದಿಕೊಂಡು ಈ ಪ್ರತಿಷ್ಠಿತ ಪಂದ್ಯಾವಳಿಗೆ ಪರಿಪೂರ್ಣವಾಗಿ ಸಜ್ಜಾಗಲಿದೆ... 
ಆದರೆ ಟೀಮ್‌ ಇಂಡಿಯಾದ ಮೇಲೆ ನಕಾರಾತ್ಮಕ ಸಂಗತಿಗಳ ರಾಶಿಯೇ ಬಿದ್ದಿರಲಿ, ಧೋನಿ ಪಡೆಯ ಅಭಿಯಾನದಲ್ಲಿ ಮೊದಲ ಪಂದ್ಯ ನಿರ್ಣಾಯಕ. 
ವಿಶ್ವಕಪ್‌ನಲ್ಲಿ ಪಾಕಿಸ್ಥಾನ ವಿರುದ್ಧ ಭಾರತದ ಅಜೇಯ ದಾಖಲೆ ರವಿವಾರವೂ ಮುಂದುವರಿದರೆ ಟೀಮ್‌ ಇಂಡಿಯಾ ನಿರಾಯಾಸವಾಗಿ ಕ್ವಾರ್ಟರ್‌ ಫೈನಲ್‌ ತಲುಪಲಿದೆ. 
ಕಳೆದ ಸಲ ತವರಿನಲ್ಲಿ ವಿಶ್ವಕಪ್‌ ಎತ್ತುವ ಮುನ್ನ ಭಾರತ 3 ವಿಕೆಟ್‌ಗಳಿಂದ ಹರಿಣಗಳಿಗೆ ಶರಣಾದದ್ದು ನೆನಪಿದೆಯೇ? ಎಬಿಡಿ ಪಡೆಯನ್ನು ಬುಡಮೇಲು ಮಾಡುವಷ್ಟು ಪವರ್‌ ಭಾರತದ ಬಳಿ ಇದೆಯೇ ಎಂಬುದೊಂದು ಪ್ರಶ್ನೆ.. 
